<?xml version="1.0" encoding="UTF-8"?>
<text id="Tetiurev_1-peljks_1939_bx000010893-83" datefrom="19391000" dateto="19391231" iso_lang="myv">
<sentence sent_id="1.1.1" iso_lang="myv" text="Минь карматано природанть тонавтнеме.">
</sentence>
<sentence sent_id="1.1.2" iso_lang="myv" text="Природадо наукантень мерить естествознания.">
</sentence>
<sentence sent_id="1.1.3" iso_lang="myv" text="Минь карматано тонавтнеме моданть, веденть, воздухонть; минь карматано тонавтнеме растениятнень, животнойтнень, ломаненть.">
</sentence>
<sentence sent_id="1.2.1" iso_lang="myv" text="Природанть эряви тонавтнемс аволь ансяк сень кис, штобу содамс, мезе тейневи природасонть.">
</sentence>
<sentence sent_id="1.2.2" iso_lang="myv" text="Те эряви сень кискак, штобу чарькодемс, кода ломанесь эсь трудсонзо изни природанть ды нолды сонзэ эсь лезэс.">
</sentence>
<sentence sent_id="1.2.3" iso_lang="myv" text="Весе, мейсэ минь пользоватано эсь эрямосонок,— трудонь эрьва кодат орудиятне, ярсамопелесь, оршамопелесь, эрямо кудотне,— теезь сень эйстэ, мезесь добовазь природастонть.">
</sentence>
<sentence sent_id="1.3.1" iso_lang="myv" text="Естествознаниянть значениязо миненек пек покш.">
</sentence>
<sentence sent_id="1.3.2" iso_lang="myv" text="Сон лезды тенек природанть видестэ-парсте чарькодеме.">
</sentence>
<sentence sent_id="1.3.3" iso_lang="myv" text="Сон лезды минек социалистической строительствасонть.">
</sentence>
<sentence sent_id="1.3.4" iso_lang="myv" text="Естествознаниянь ушодкстнэнь миненек эряви содамс уш начальной школасо.">
</sentence>
<sentence sent_id="2.1.1" iso_lang="myv" text="I. ПОЧВАСЬ ДЫ ПОЛЕЗНОЙ ИСКОПАЕМОЙТНЕ.">
</sentence>
<sentence sent_id="2.2.1" iso_lang="myv" text="ПОЧВАСЬ.">
</sentence>
<sentence sent_id="2.3.1" iso_lang="myv" text="Соказь паксясто минь нейдяно модань раужо или серой ланго.">
</sentence>
<sentence sent_id="2.3.2" iso_lang="myv" text="Бути те паксясонть минь чувдано яма, сестэ верде нейдяно модань раужо или серой слой.">
</sentence>
<sentence sent_id="2.3.3" iso_lang="myv" text="Модань те версе слоентень мерить почва.">
</sentence>
<sentence sent_id="2.4.1" iso_lang="myv" text="Леень крута берёксо или латконь крута чиресэ можна неемс аволь ансяк почвань слой, но сонзэ ало аштиця модань слойтненьгак (1 рис.).">
</sentence>
<sentence sent_id="2.5.1" iso_lang="myv" text="Бути крута чиресэнть парсте ванномс почвань слоенть, можна сонзэ эйстэ неемс растениянь жив ды кулозь корёнт, мелень тикшень наксадыця кадовикст, жив ды кулозь унжинеть, сукст ды лия мелкой животнойть.">
</sentence>
<sentence sent_id="2.6.1" iso_lang="myv" text="1 рис. Крута тарка.">
</sentence>
<sentence sent_id="2.7.1" iso_lang="myv" text="Седе алов почвась а ламонь аламонь тееви седе валдокс ды а неявикстэ валови сонзэ ало аштиця модань слоенть марто велув.">
</sentence>
<sentence sent_id="2.7.2" iso_lang="myv" text="Почванть ало аштиця модань те слоентенть мерить материнской порода, или подпочва.">
</sentence>
<sentence sent_id="2.7.3" iso_lang="myv" text="Подпочванть могут тееме эрьва кодат породат: сёвонь, песок, известняк ды лият.">
</sentence>
<sentence sent_id="2.7.4" iso_lang="myv" text="Материнской породанть лангсо сонзэ версе слоензэ эйстэ теевияк почвась.">
</sentence>
<sentence sent_id="2.8.1" iso_lang="myv" text="Ещё седе ало, материнской породанть ало, аштить модань эрьва кодат лия слойть.">
</sentence>
<sentence sent_id="2.9.1" iso_lang="myv" text="Почванть пек покш значениязо растениятнень эрямосост, тень эйстэ, содазь, велень хозяйствантеньгак.">
</sentence>
<sentence sent_id="2.9.2" iso_lang="myv" text="Сеть растениятнень, конатнень минь виднекшнетяно, урожаест ламодо зависит почванть эйстэ.">
</sentence>
<sentence sent_id="2.10.1" iso_lang="myv" text="Мезестэ теевезь почвась.">
</sentence>
<sentence sent_id="2.11.1" iso_lang="myv" text="Штобу содамс, мезе ули почвасонть, тейдяно мартонзо истят опытт.">
</sentence>
<sentence sent_id="2.12.1" iso_lang="myv" text="1 опыт.">
</sentence>
<sentence sent_id="2.12.2" iso_lang="myv" text="Сайдяно ведь марто стакан ды нолдатано эйзэнзэ почвань аволь покш поколь.">
</sentence>
<sentence sent_id="2.12.3" iso_lang="myv" text="Почванть эйстэ лисить ды кузить ведьсэнть воздухонь пузырнеть.">
</sentence>
<sentence sent_id="2.12.4" iso_lang="myv" text="Ведесь панизе почвастонть воздухонть.">
</sentence>
<sentence sent_id="2.12.5" iso_lang="myv" text="Значит, почвасонть ули воздух.">
</sentence>
<sentence sent_id="2.12.6" iso_lang="myv" text="Сон эряви сонзэ эйсэ касыця растениятненень.">
</sentence>
<sentence sent_id="2.13.1" iso_lang="myv" text="2 рис. Почвастонть ведень муемась.">
</sentence>
<sentence sent_id="2.14.1" iso_lang="myv" text="2 опыт.">
</sentence>
<sentence sent_id="2.14.2" iso_lang="myv" text="Каятано коське пробиркас пенчке почва ды карматано сонзэ эждямо спиртовка велькссэ, кода невтезь 2 рисункасонть.">
</sentence>
<sentence sent_id="2.14.3" iso_lang="myv" text="Куроксто пробирканть потсо стенатнень лангсо появить ведь петнявкскеть.">
</sentence>
<sentence sent_id="2.14.4" iso_lang="myv" text="Те ведесь лиссь почванть эйстэ.">
</sentence>
<sentence sent_id="2.14.5" iso_lang="myv" text="Значит, почвасонть ули ведь.">
</sentence>
<sentence sent_id="2.14.6" iso_lang="myv" text="Ведесь истя жо эряви растениятненень.">
</sentence>
<sentence sent_id="2.14.7" iso_lang="myv" text="Растениятне почвастонть веденть потить эсь корёнсост, ведтеме сынь коськить.">
</sentence>
<sentence sent_id="2.15.1" iso_lang="myv" text="3 опыт.">
</sentence>
<sentence sent_id="2.15.2" iso_lang="myv" text="Путтано жестень банкинес пенчке почва ды карматано калямо сонзэ примус лангсо (3 рис.).">
</sentence>
<sentence sent_id="2.15.3" iso_lang="myv" text="Почвась карми ченгеме, эйстэнзэ туи качамо. Значит, почвасонть улить палыця веществат.">
</sentence>
<sentence sent_id="2.16.1" iso_lang="myv" text="Карматано седе тов калямо почванть.">
</sentence>
<sentence sent_id="2.16.2" iso_lang="myv" text="Меельсь пелев почвась раужосто тееви сероекс или якстерень кондямокс.">
</sentence>
<sentence sent_id="2.16.3" iso_lang="myv" text="Мезе жо теевсь почванть марто?">
</sentence>
<sentence sent_id="2.16.4" iso_lang="myv" text="Сонзэ эйсэ палсь перегноесь.">
</sentence>
<sentence sent_id="2.16.5" iso_lang="myv" text="Истя мерить почвасонть улиця растениянь ды животноень наксадозь кадовикстнэнень.">
</sentence>
<sentence sent_id="2.17.1" iso_lang="myv" text="3 рис. Почванть калямозо.">
</sentence>
<sentence sent_id="2.18.1" iso_lang="myv" text="4 опыт.">
</sentence>
<sentence sent_id="2.18.2" iso_lang="myv" text="Вансынек, мезе ули калямодо мейле получавозь почвань кадовикссэнть.">
</sentence>
<sentence sent_id="2.18.3" iso_lang="myv" text="Каясынек сонзэ ведь марто суликине шолдорясынек ды кадсынек оймамо.">
</sentence>
<sentence sent_id="2.19.1" iso_lang="myv" text="Зярдо бутрась озы алов, суликиненть потмакссо кармить неявомо кавто слойть: ало песоконь слой, сонзэ лангсо— сёвонень слой.">
</sentence>
<sentence sent_id="2.20.1" iso_lang="myv" text="Ней снартсынек явтамс сёвоненть песоконть эйстэ.">
</sentence>
<sentence sent_id="2.20.2" iso_lang="myv" text="Тень кис ведь марто суликинесэнть шолдорясынек сёвонь марто песоконть ды теевезь бутранть валсынек стаканс.">
</sentence>
<sentence sent_id="2.20.3" iso_lang="myv" text="Теде мейле суликинентень таго нуртятано ванькс ведь, шолдорясынек ды бутрав веденть валсынек стаканс.">
</sentence>
<sentence sent_id="2.20.4" iso_lang="myv" text="Истя карматано тейнеме се шкас, зярс суликинесэнть ведесь лотки бутралгадомадо.">
</sentence>
<sentence sent_id="2.20.5" iso_lang="myv" text="Теде мейле стакансонть бутра веденть кадсынек оймамо.">
</sentence>
<sentence sent_id="2.20.6" iso_lang="myv" text="Суликинесэнть кадови песок, стакансонть жо ули сёвонь.">
</sentence>
<sentence sent_id="2.20.7" iso_lang="myv" text="[none]">
</sentence>
<sentence sent_id="2.20.8" iso_lang="myv" text="Значит, перегнойде башка, почвасонть ули песок ды сёвонь.">
</sentence>
<sentence sent_id="2.21.1" iso_lang="myv" text="5 опыт.">
</sentence>
<sentence sent_id="2.21.2" iso_lang="myv" text="Теде башка, почвасонть улить ещё эрьва кодат салт.">
</sentence>
<sentence sent_id="2.21.3" iso_lang="myv" text="Штобу добовамс почвастонть салт, тейдяно истямо опыт.">
</sentence>
<sentence sent_id="2.21.4" iso_lang="myv" text="Каятано стаканс 2 — 3 пенчть почва, нуртятано эйзэнзэ а ламошка ванькс пиземе ведь ды парынестэ човорясынек.">
</sentence>
<sentence sent_id="2.21.5" iso_lang="myv" text="Бутра веденть стаканонть эйстэ каясынек воронкас, козонь путозь фильтровальной конёвсто теезь фильтра.">
</sentence>
<sentence sent_id="2.21.6" iso_lang="myv" text="Конёвонь фильтранть пачк чуди ванькс ведь.">
</sentence>
<sentence sent_id="2.21.7" iso_lang="myv" text="Пурнатано те веденть эйстэ а ломашка фарфоровой чашкинес или ванькс металлической пенчес ды карматано сонзэ эждямо спиртовка лангсо.">
</sentence>
<sentence sent_id="2.21.8" iso_lang="myv" text="Зярдо ведентень тееви испарения, чашкинесэнть кадови осадка.">
</sentence>
<sentence sent_id="2.21.9" iso_lang="myv" text="Те — салт, конатнень минь веденть эйсэ саинек почвастонть.">
</sentence>
<sentence sent_id="2.21.10" iso_lang="myv" text="Ведьсэнть солазь салтнэнь растениятне потить эсь корёнсост почванть эйстэ ды саить эсь эйзэст.">
</sentence>
<sentence sent_id="2.22.1" iso_lang="myv" text="Штобу почвасонть улевельть седе ламо питательной салт, сонзэ удобрясызь; сонзэ эйс каить эрьва кодат удобреният, конатнесэ улить растениятненень эрявикс салт.">
</sentence>
<sentence sent_id="2.23.1" iso_lang="myv" text="Почвань удобрениясь кепеди культурной растениятнень урожаест, секс урожаенть кис бороцямосонть минь келейстэ нолдатано тевс почвань удобрениянть.">
</sentence>
<sentence sent_id="2.24.1" iso_lang="myv" text="Перегной.">
</sentence>
<sentence sent_id="2.25.1" iso_lang="myv" text="Перегноесь почвасонть тееви сонзэ эйсэ уликс кулозь растениянь ды животноень наксадомсто.">
</sentence>
<sentence sent_id="2.25.2" iso_lang="myv" text="Перегной ули эрьва кодамо почвасо,">
</sentence>
<sentence sent_id="2.25.3" iso_lang="myv" text="ансяк веенстнэсэ седе ламо, омбонстнэсэ — седе а ламо.">
</sentence>
<sentence sent_id="2.25.4" iso_lang="myv" text="Сех ламо перегной черноземной почватнесэ.">
</sentence>
<sentence sent_id="2.26.1" iso_lang="myv" text="Перегноесь — раужо, теде почваськак раужо.">
</sentence>
<sentence sent_id="2.26.2" iso_lang="myv" text="Чернозёмной почватне, конатнесэ ламо Церегной— бархатисто-раужот.">
</sentence>
<sentence sent_id="2.26.3" iso_lang="myv" text="Раужо почватне валдотнень коряс седе пек эждевить чисэнть, те жо пек эряви сонзэ лангсо касыця растениятненень, сех пек рана тунда.">
</sentence>
<sentence sent_id="2.27.1" iso_lang="myv" text="Почвась, косо ламо перегной, — кавшаня.">
</sentence>
<sentence sent_id="2.27.2" iso_lang="myv" text="Сонзэ эйс седе парсте совить воздухось ды ведесь, конат эрявить растениятнень эрямост туртов.">
</sentence>
<sentence sent_id="2.27.3" iso_lang="myv" text="Истямо почванть седе шождыне сокамс-изамскак.">
</sentence>
<sentence sent_id="2.28.1" iso_lang="myv" text="Перегноенть количестванзо эйстэ пек зависит почванть плодородиязо, секс ламо перегной марто почватне пек плодороднойть.">
</sentence>
<sentence sent_id="2.28.2" iso_lang="myv" text="Штобу почвасонть улевель седе ламо перегной, сонзэ удобрить навозсо.">
</sentence>
<sentence sent_id="2.28.3" iso_lang="myv" text="Навозось почвасонть наксады, велявты перегноекс.">
</sentence>
<sentence sent_id="2.28.4" iso_lang="myv" text="Зярдо наксады перегноесь, сонзэ эйстэ кадновить салт.">
</sentence>
<sentence sent_id="2.28.5" iso_lang="myv" text="Неть питательной салтнэнь, конат соласть ведьс, потить растениятне корёност эйсэ.">
</sentence>
<sentence sent_id="2.28.6" iso_lang="myv" text="Вана мекс плодороднойть черноземной почватне.">
</sentence>
<sentence sent_id="2.29.1" iso_lang="myv" text="Сёвонь.">
</sentence>
<sentence sent_id="2.30.1" iso_lang="myv" text="Кона-кона почватнесэ ламо сёвонь.">
</sentence>
<sentence sent_id="2.30.2" iso_lang="myv" text="Истят почватненень мерить сёвоневть.">
</sentence>
<sentence sent_id="2.30.3" iso_lang="myv" text="Сёвонев почванть свойстванзо ламодо аштить сёвоненть свойстванзо эйстэ.">
</sentence>
<sentence sent_id="2.31.1" iso_lang="myv" text="4 рис.">
</sentence>
<sentence sent_id="2.31.2" iso_lang="myv" text="Кода ведесь чуди сёвоненть ды песоконть пачк.">
</sentence>
<sentence sent_id="2.31.3" iso_lang="myv" text="Керш ёно опыт сёвонь марто, вить ёно—песок марто.">
</sentence>
<sentence sent_id="2.32.1" iso_lang="myv" text="Сех сеетьстэ миненек понгони якстере сёвонесь, но эрсить лия цветэнь сёвонтькак.">
</sentence>
<sentence sent_id="2.32.2" iso_lang="myv" text="Бути сайдяно коське сёвонень поколь, лексемс сонзэ лангс ды никсемс, то минь марятано кодамо бути чине.">
</sentence>
<sentence sent_id="2.32.3" iso_lang="myv" text="Те чиненть кувалт шождыне содамс сёвоненть.">
</sentence>
<sentence sent_id="2.33.1" iso_lang="myv" text="Сёвонесь ашти пулень кондямо пелькскестэ.">
</sentence>
<sentence sent_id="2.33.2" iso_lang="myv" text="Тень шождыне неемс, бути коцькерямс пеельсэ или човамс порошкакс коське сёвонь поколенть.">
</sentence>
<sentence sent_id="2.34.1" iso_lang="myv" text="Опыт.">
</sentence>
<sentence sent_id="2.34.2" iso_lang="myv" text="Сайдяно воронка, путтано эйзэнзэ гигроскопической ватань кавшаня панкске.">
</sentence>
<sentence sent_id="2.34.3" iso_lang="myv" text="Воронкантень каятано порошококс човазь сёвонь ды нуртятано эйзэнзэ ведь (4 рис.).">
</sentence>
<sentence sent_id="2.34.4" iso_lang="myv" text="Ведесь беряньстэ юты сёвоненть пачк.">
</sentence>
<sentence sent_id="2.34.5" iso_lang="myv" text="Зярдо сёвонесь лоподи, сонзэ лангсо куватьс кирдеви ведень слой.">
</sentence>
<sentence sent_id="2.34.6" iso_lang="myv" text="Истя жо сёвонев почватнень лангсо кувать аштить ведень лужатне.">
</sentence>
<sentence sent_id="2.35.1" iso_lang="myv" text="Таргасынек воронкастонть начко сёвоненть.">
</sentence>
<sentence sent_id="2.35.2" iso_lang="myv" text="Сон теевсь сёвонень чапаксокс.">
</sentence>
<sentence sent_id="2.35.3" iso_lang="myv" text="Сёвонень чапаксось санов ды педиця.">
</sentence>
<sentence sent_id="2.35.4" iso_lang="myv" text="Истя жо сановт ды педицят сёвонев почватне, секс сынст стака сокамс-изамс.">
</sentence>
<sentence sent_id="2.36.1" iso_lang="myv" text="Костясынек начко сёвоненть.">
</sentence>
<sentence sent_id="2.36.2" iso_lang="myv" text="Сон тееви кевень кондямо калгодокс.">
</sentence>
<sentence sent_id="2.36.3" iso_lang="myv" text="Истя жо калгодокс теевить коськемадо мейле сёвонев почватнеяк; те истя жо стакалгавты сынст сокамонть-изамонть.">
</sentence>
<sentence sent_id="2.36.4" iso_lang="myv" text="Секс сыненст мерить стака почват.">
</sentence>
<sentence sent_id="2.37.1" iso_lang="myv" text="Кода летьке, истя жо коське сёвонев почвантеньгак беряньстэ юты воздухось.">
</sentence>
<sentence sent_id="2.37.2" iso_lang="myv" text="Те аволь паро растениянь касомантень; воздухонь а сатомадонть сёвонев почватнесэ састо моли навозонь наксадомаськак.">
</sentence>
<sentence sent_id="2.38.1" iso_lang="myv" text="Тунда летьке сёвонев почватне кувать а коськить ды беряньстэ эждявить чисэнть.">
</sentence>
<sentence sent_id="2.38.2" iso_lang="myv" text="Секс сыненст мерить кельме почват.">
</sentence>
<sentence sent_id="2.38.3" iso_lang="myv" text="Растениятне сынст лангсо появить седе позда песоков почавтнень коряс.">
</sentence>
<sentence sent_id="2.39.1" iso_lang="myv" text="Сень кис сёвонев почватнесэ песоконсетнень коряс седе ламо салт, конат эрявить растениятнень питанияст кис.">
</sentence>
<sentence sent_id="2.40.1" iso_lang="myv" text="Песок.">
</sentence>
<sentence sent_id="2.41.1" iso_lang="myv" text="Бути почвасонть ламо песок, сестэ истят почватненень мерить песоковт.">
</sentence>
<sentence sent_id="2.41.2" iso_lang="myv" text="Песоков почванть свойстванзо ламодо зависят песоконть свойстванзо эйстэ.">
</sentence>
<sentence sent_id="2.42.1" iso_lang="myv" text="Каятано конёв лист лангс леень ванькс песок ды ванносынек сонзэ.">
</sentence>
<sentence sent_id="2.42.2" iso_lang="myv" text="Песокось ашти эрьва кодамо песоккестэ, веенстнэ эйстэст седе покшт, омбонстнэ — седе мелкойть.">
</sentence>
<sentence sent_id="2.42.3" iso_lang="myv" text="Но весе сынь пек седе покшт, сёвонень пулень кондямо пелькскетнень коряс.">
</sentence>
<sentence sent_id="2.42.4" iso_lang="myv" text="Песоккетнень ютксо улить цветтэметь ды пачк невтицят, улить эрьва кодамо цветс красязьгак.">
</sentence>
<sentence sent_id="2.43.1" iso_lang="myv" text="Путтано зярояк покш песоккеть сулика лангс ды, сурсо сынст пек лепштязь, ютавттано эйсэст суликанть ланга.">
</sentence>
<sentence sent_id="2.43.2" iso_lang="myv" text="Неяви, кода песоккетне коцькерить суликанть.">
</sentence>
<sentence sent_id="2.43.3" iso_lang="myv" text="Песоккетне калгодот, секс песоков почватнень сокамсто-изамсто истя ёзавить плугтне ды изамотне.">
</sentence>
<sentence sent_id="2.44.1" iso_lang="myv" text="Опыт.">
</sentence>
<sentence sent_id="2.44.2" iso_lang="myv" text="Сайдяно воронка, путтано эйзэнзэ гигроскопической ватань аволь покш панкс, каятано песок ды нуртятано лангозонзо ведь.">
</sentence>
<sentence sent_id="2.44.3" iso_lang="myv" text="Ведесь бойкасто юты песоконть пачк, ды сонзэ эйсэ а ламо кирдеви ведь.">
</sentence>
<sentence sent_id="2.44.4" iso_lang="myv" text="Тень кувалт песокось лията сёвоненть эйстэ.">
</sentence>
<sentence sent_id="2.44.5" iso_lang="myv" text="Истя жо песоков почватнень пачккак парсте юты ведесь.">
</sentence>
<sentence sent_id="2.44.6" iso_lang="myv" text="Секс што сынст эйсэ аламо кирдеви ведь, сынь бойкасто коськить.">
</sentence>
<sentence sent_id="2.44.7" iso_lang="myv" text="Секс сыненст мерить коське почват.">
</sentence>
<sentence sent_id="2.45.1" iso_lang="myv" text="Таргасынек воронкастонть начко песоконть ды вансынек, кодат сонзэ свойстванзо.">
</sentence>
<sentence sent_id="2.45.2" iso_lang="myv" text="Начко песоконть эйстэ чапакс а теят, кода сёвоненть эйстэ.">
</sentence>
<sentence sent_id="2.45.3" iso_lang="myv" text="Бути жо начко песоконь поколь кадомс коськеме, то коськемадо мейле сон а велявты кевекс, кода сёвонесь, но калады (почакады).">
</sentence>
<sentence sent_id="2.45.4" iso_lang="myv" text="Песокось почаня.">
</sentence>
<sentence sent_id="2.45.5" iso_lang="myv" text="Секс песоков почватнеяк почанят ды сынст шождыне сокамс-изамс.">
</sentence>
<sentence sent_id="2.45.6" iso_lang="myv" text="Тень кис сыненст мерить шождыне почват.">
</sentence>
<sentence sent_id="2.46.1" iso_lang="myv" text="Песоков почватне чинть эйстэ эжить седе пек сёвоневенсетнень коряс.">
</sentence>
<sentence sent_id="2.46.2" iso_lang="myv" text="Тунда сынь седе куроксто коськить, парсте эжить ды бойкасто вельтявить пиже растениясо.">
</sentence>
<sentence sent_id="2.47.1" iso_lang="myv" text="Кода сёвоневтнесэ, истя жо сех пек песоков почватнесэ, а ламо перегной.">
</sentence>
<sentence sent_id="2.47.2" iso_lang="myv" text="Секс сынст лангсо сюротне шачить седе беряньстэ чернозёмной почватнень коряс.">
</sentence>
<sentence sent_id="2.47.3" iso_lang="myv" text="Но сынст лангстояк можна получамс паро урожай, бути сынст парсте сокамс-изамс ды эйзэнзэ путомс удобрения.">
</sentence>
<sentence sent_id="2.48.1" iso_lang="myv" text="Неень шкастонть минек ютавтови тевс пек важной задача— седе пек кепедемс минек колхозной ды совхозной паксятнень урожайностест.">
</sentence>
<sentence sent_id="2.48.2" iso_lang="myv" text="Те задачанть тевс ютавтоманзо кис пек покш значенияст почванть парсте сокамонть-изамонть ды удобрениянть.">
</sentence>
<sentence sent_id="2.49.1" iso_lang="myv" text="Минек строязь пек покш заводтнэ теить ламо тракторт ды эрьва кодат велень хозяйствань машинат ды орудият.">
</sentence>
<sentence sent_id="2.50.1" iso_lang="myv" text="Тракторонь, истя жо велень хозяйствань машинань ды орудиянь производстванть кувалт Советской Союзось зани ней весе мирэнть лангсо омбоце тарка.">
</sentence>
<sentence sent_id="2.50.2" iso_lang="myv" text="Минек колхозтнэнень ды совхозтнэнень максозь уш 450 тыщадо ламо тракторт, конат могут тееме кавксо миллиондо ламо лишмень коряс седе ламо робота.">
</sentence>
<sentence sent_id="2.51.1" iso_lang="myv" text="Царской Россиясонть крестьянской хозяйствась овсе эзь сода искусственной удобреният.">
</sentence>
<sentence sent_id="2.51.2" iso_lang="myv" text="Минек колхозтнэ ды совхозтнэ келейстэ нолдыть тевс сынст эсь хозяйствасост.">
</sentence>
<sentence sent_id="2.51.3" iso_lang="myv" text="Искусственной удобрениянь производстванть кувалт Советской Союзось зани ней вейке тарка васенцекс таркатнестэ весе мирэнть лангсо.">
</sentence>
<sentence sent_id="2.52.1" iso_lang="myv" text="Царской Россиясонть стака трудсонть, постоянной неурожайтнесэ ды свал шкань нужасонть муцязь крестьянинэсь эсь вийтеме положениясонзо сеетьстэ вешсь лезэ пазонть пельде.">
</sentence>
<sentence sent_id="2.52.2" iso_lang="myv" text="Попось служась паксясо молебент.">
</sentence>
<sentence sent_id="2.52.3" iso_lang="myv" text="Пазонть лангс кемезь, манязь крестьянтнэ эзть прима алкуксонь мерат.">
</sentence>
<sentence sent_id="2.52.4" iso_lang="myv" text="Ды тень эйстэ — таго неурожай, таго нужа ды таго радостьтеме труд.">
</sentence>
<sentence sent_id="2.53.1" iso_lang="myv" text="Аволь истя тевтне аштить ней минек Советской Союзсонть.">
</sentence>
<sentence sent_id="2.53.2" iso_lang="myv" text="Колхозс совазь крестьянстванть кедьсэ передовой велень хозяйствань техника.">
</sentence>
<sentence sent_id="2.53.3" iso_lang="myv" text="Эсь роботасонзо сон нежеди неень шкань науканть лангс.">
</sentence>
<sentence sent_id="2.53.4" iso_lang="myv" text="Колхозонь ды совхозонь паксянь стахановецтнэ бороцить покш урожаень кис.">
</sentence>
<sentence sent_id="2.54.1" iso_lang="myv" text="[!!]Ды бути царской Россиясь пурныль иезэнзэ 4—5 миллиардт пондот зёрна, то минек велень хозяйствась 1937 иестэ макссь уш 7-шка миллиардт пондот зёрна.">
</sentence>
<sentence sent_id="2.55.1" iso_lang="myv" text="Народтнэнь великой вожденть Сталин ялганть руководстванзо коряс минек колхозной крестьянствась эри счастливой зажиточной эрямосо.">
</sentence>
<sentence sent_id="2.56.1" iso_lang="myv" text="ГРАНИТ.">
</sentence>
<sentence sent_id="2.57.1" iso_lang="myv" text="Гранитэсь сех сеетьстэ ашти пек ало мода потсо, сёвонень, песоконь ды лия породатнень ало.">
</sentence>
<sentence sent_id="2.57.2" iso_lang="myv" text="Но аволь чуросто гранит можна неемс моданть лангсояк.">
</sentence>
<sentence sent_id="2.57.3" iso_lang="myv" text="Кона-кона таркатнесэ улить гранитэнь пандот.">
</sentence>
<sentence sent_id="2.57.4" iso_lang="myv" text="Гранитной кевтне (валунтнэ) аволь чуросто понгонить паксява ды вирьга (5 рис.).">
</sentence>
<sentence sent_id="2.58.1" iso_lang="myv" text="5 рис. Гранитной кевть (валунт) вирьсэ.">
</sentence>
<sentence sent_id="2.59.1" iso_lang="myv" text="Сех сеетьстэ понгонить якстере ды серой гранитнэ.">
</sentence>
<sentence sent_id="2.59.2" iso_lang="myv" text="Сайдяно гранитэнь поколь, томбасынек сонзэ молоткасо ды вансынек гранитэнть тапавозь таркастонть.">
</sentence>
<sentence sent_id="2.60.1" iso_lang="myv" text="Мезе жо неяви гранитсэнть?">
</sentence>
<sentence sent_id="2.60.2" iso_lang="myv" text="Гранитэнь лазовт таркастонть шождыне неемс сонзэ составной пельксэнзэ.">
</sentence>
<sentence sent_id="2.60.3" iso_lang="myv" text="Веенст эйстэст якстерень кондят или ашонь кондят те — полевой шпат.">
</sentence>
<sentence sent_id="2.60.4" iso_lang="myv" text="Полевой шпаттонть сех ламо гранитсэнть, секс сех пек полевой шпатонть цветэнзэ эйстэ ашти гранитэнть цветэзэ: якстере или серой.">
</sentence>
<sentence sent_id="2.60.5" iso_lang="myv" text="Гранитэнь лия пелькстнэ цветтэметь, малав пачк невтицят, те — кварц.">
</sentence>
<sentence sent_id="2.60.6" iso_lang="myv" text="Полевой шпатонь ды кварцонь паморькстнэнь ютксо гранитсэнть неявить слюдань раужо цитордыця чешуйкат.">
</sentence>
<sentence sent_id="2.61.1" iso_lang="myv" text="Истя, гранитэсь ашти кварцсто, полевой шпатсто ды слюдасто.">
</sentence>
<sentence sent_id="2.62.1" iso_lang="myv" text="Кода калады гранитэсь.">
</sentence>
<sentence sent_id="2.63.1" iso_lang="myv" text="Природасонть весе лиякстоми, а кадови апак лиякстомо гранитэськак.">
</sentence>
<sentence sent_id="2.63.2" iso_lang="myv" text="Шкань ютазь гранитэсь калады, ды велявты сёвонекс ды песококс.">
</sentence>
<sentence sent_id="2.63.3" iso_lang="myv" text="Гранитэнть каладомазо моли лембенть ды якшамонть, веденть ды воздухонть действияст эйстэ.">
</sentence>
<sentence sent_id="2.64.1" iso_lang="myv" text="Штобу неемс, мезе теи гранитэнть марто лембесь ды якшамось, тейдяно истямо опыт.">
</sentence>
<sentence sent_id="2.65.1" iso_lang="myv" text="1 опыт.">
</sentence>
<sentence sent_id="2.65.2" iso_lang="myv" text="Гранитэнь поколенть тапарясынек уськесэ.">
</sentence>
<sentence sent_id="2.65.3" iso_lang="myv" text="Уськенть омбоце пензэ тапардасынек конёвсо ды те пенть кедьсэ кирдезь карматано калямо гранитэнь поколенть спиртовкань или примусонь толсо.">
</sentence>
<sentence sent_id="2.65.4" iso_lang="myv" text="Калясынек гранитэнть седе пек ды бойкасто нолдасынек сонзэ кельме ведьс.">
</sentence>
<sentence sent_id="2.65.5" iso_lang="myv" text="Бути минь истя тейсынек зярояк раз, гранитэсь лазнови ды памори вишка покольнекс.">
</sentence>
<sentence sent_id="2.66.1" iso_lang="myv" text="Штобу чарькодемс, мекс эждемадонть ды бойкасто кельмевтемадонть калады гранитэсь, тейдяно истямо опыт.">
</sentence>
<sentence sent_id="2.67.1" iso_lang="myv" text="2 опыт.">
</sentence>
<sentence sent_id="2.67.2" iso_lang="myv" text="Сайдяно пижень пятак, чувтонь валаня лазнэ ды кавто эскеть.">
</sentence>
<sentence sent_id="2.67.3" iso_lang="myv" text="Чавсынек эсктнень лазнэнтень истя, штобу пятакось шождынестэ ютаволь сынст юткова, ансяк а ламодо эсктнес токаволь.">
</sentence>
<sentence sent_id="2.67.4" iso_lang="myv" text="Ней сайсынек пятаконть крайде щипцасо ды эждясынек сонзэ спиртовкань толсо.">
</sentence>
<sentence sent_id="2.67.5" iso_lang="myv" text="Путсынек эждезь пятаконть лазнэнть лангс ды вансынек, юты ли сон эсктнень юткова?">
</sentence>
<sentence sent_id="2.67.6" iso_lang="myv" text="Лиси, што эждезь пятакось эсктнень юткова а юты.">
</sentence>
<sentence sent_id="2.67.7" iso_lang="myv" text="Мекс?">
</sentence>
<sentence sent_id="2.67.8" iso_lang="myv" text="Ды секс, што эждемадонть сон седе покшолгадсь.">
</sentence>
<sentence sent_id="2.67.9" iso_lang="myv" text="Ютыть зярояк минутат, кельми пятакось ды таго карми шождынестэ ютамо эсктнень юткова.">
</sentence>
<sentence sent_id="2.67.10" iso_lang="myv" text="Тестэ неяви, пятакось эждемадонть келейгадсь, кельмевтемадонть кирясь.">
</sentence>
<sentence sent_id="2.68.1" iso_lang="myv" text="Истят жо опытт тейнесть лия калгодо телатнень марто ды свал лиснесь, што эждемстэ сынь келейгадыть, кельмевтемстэ жо кирить.">
</sentence>
<sentence sent_id="2.68.2" iso_lang="myv" text="Теке марто эрьва кодат телатне келейгадыть аволь вейкетьстэ: веенстнэ седе пек, омбонстнэ седе а пек.">
</sentence>
<sentence sent_id="2.69.1" iso_lang="myv" text="Истя жо гранитэськак эждемстэ келейгады, кельмевтемстэ жо кири.">
</sentence>
<sentence sent_id="2.69.2" iso_lang="myv" text="Зярдо минь эждинек гранитэнь, сон келейгадсь ды лангсто келейгадсь седе пек потмонть коряс.">
</sentence>
<sentence sent_id="2.69.3" iso_lang="myv" text="Зярдо жо минь бойкасто кельмевтинек гранитэнть, сон киртявсь, ды лангсто киртявсь седе пек потмонть коряс.">
</sentence>
<sentence sent_id="2.69.4" iso_lang="myv" text="Тень эйстэ лазнови ды памори пельксэнь-пелькс гранитэсь.">
</sentence>
<sentence sent_id="2.70.1" iso_lang="myv" text="Теде башка, гранитэсь аволь однородной кев: сон ашти эсь ютковаст сюлмавозь полевой шпатонь, кварцонь ды слюдань покольнестэ.">
</sentence>
<sentence sent_id="2.70.2" iso_lang="myv" text="Вейкетьстэ эждеманть ды кельмевтеманть пингстэ гранитэнть эрьва кодат составной пельксэнзэ келейгадыть ды кирить аволь вейкетьстэ.">
</sentence>
<sentence sent_id="2.70.3" iso_lang="myv" text="Секс эждеманть ды бойкасто кельмевтеманть пингстэ седеяк пек лазнови гранитэсь ды памори пельксэнь-пелькс.">
</sentence>
<sentence sent_id="2.71.1" iso_lang="myv" text="Теке жо тееви гранитэнть марто природасонтькак.">
</sentence>
<sentence sent_id="2.71.2" iso_lang="myv" text="Чить пек эждясы чись гранитэнть ды сон келеми, веть жо сон кельми ды кири.">
</sentence>
<sentence sent_id="2.71.3" iso_lang="myv" text="Истя, лембенть ды якшамонть бойкасто полавтнеманть эйстэ калады гранитэсь природасонть яла седе мелка ды мелка пельксэкс.">
</sentence>
<sentence sent_id="2.71.4" iso_lang="myv" text="Гранитной пандо алдо свал можна муемс гранитэнь покшт ды мелкой пелькст.">
</sentence>
<sentence sent_id="2.71.5" iso_lang="myv" text="Сынь теевсть гранитной пандотнень ды полатнень каладоманть эйстэ.">
</sentence>
<sentence sent_id="2.71.6" iso_lang="myv" text="Истя жо каладыть пандотне ды скалатне, конат аштить пандонть дия породатнень эйстэ (6 рис.).">
</sentence>
<sentence sent_id="2.72.1" iso_lang="myv" text="6 рис. Каладыця скалат.">
</sentence>
<sentence sent_id="2.73.1" iso_lang="myv" text="Седе тов гранитэнь покольтне калавтовить пандонь бойкасто чудиця потоктнэсэ, истя жо пандотнень прясто састо валгиця эйтнесэ — ледниктнесэ.">
</sentence>
<sentence sent_id="2.73.2" iso_lang="myv" text="Пандонь потоктнэ ды ледниктне шлить ды ёзыть гранитэнь покольтнень.">
</sentence>
<sentence sent_id="2.73.3" iso_lang="myv" text="Истя шкань ютазь гранитэсь калады кварцонь ды полевой штатонь паморькскекс ды слюдань лукшкекс.">
</sentence>
<sentence sent_id="2.74.1" iso_lang="myv" text="Ёзавомадонть кварцонь паморькскетне велявтыть кварцовой песококс.">
</sentence>
<sentence sent_id="2.74.2" iso_lang="myv" text="Мелкойгавтозь полевой шпатось ды слюдась воздухонть ды веденть действияст эйстэ велявтыть сёвонекс.">
</sentence>
<sentence sent_id="2.74.3" iso_lang="myv" text="Теевезь сёвоненть ды песоконть кантли ведесь, пувси вармась.">
</sentence>
<sentence sent_id="2.75.1" iso_lang="myv" text="Вана косто саевсть песоконь ды сёвонень неть покштояк покш массатне, конатнень минь эрьва косто вастнесынек природасонть.">
</sentence>
<sentence sent_id="2.75.2" iso_lang="myv" text="Миллионт иетнень перть сынь теевсть гранитэнть каладоманзо эйстэ.">
</sentence>
<sentence sent_id="2.76.1" iso_lang="myv" text="Минь содасынек ней гранитэнть, сёвоненть ды песоконть, конатне теевсть гранитэнть каладоманзо эйстэ.">
</sentence>
<sentence sent_id="2.76.2" iso_lang="myv" text="Гранитэсь, сёвонесь ды песокось совить модань коранть составс ды наукасонть тенст мерить пандонь породат.">
</sentence>
<sentence sent_id="2.77.1" iso_lang="myv" text="Кода теевить сёвонев сланецэсь ды песчаникесь.">
</sentence>
<sentence sent_id="2.78.1" iso_lang="myv" text="Сёвоненть ды песоконть эйстэ, конат теевить гранитэнть каладомадонзо, природасонть теевить пандонь лия породаткак.">
</sentence>
<sentence sent_id="2.78.2" iso_lang="myv" text="Истямо породакс аштить сёвонев сланецэсь ды песчаникесь.">
</sentence>
<sentence sent_id="2.79.1" iso_lang="myv" text="Сёвонев сланецэсь — слоев пандонь порода, цветэзэ чопода.">
</sentence>
<sentence sent_id="2.79.2" iso_lang="myv" text="Бути лексемс сёвонев сланецэнь поколенть лангс, сестэ минь марятано сёвонень характерной чине.">
</sentence>
<sentence sent_id="2.80.1" iso_lang="myv" text="Сёвонев сланецэсь теевсь сёвоньстэ миллионт иень перть.">
</sentence>
<sentence sent_id="2.80.2" iso_lang="myv" text="Сёвоненть лангс пек лепштясть сонзэ лангсо эчкстэ аштиця пандонь породатне.">
</sentence>
<sentence sent_id="2.80.3" iso_lang="myv" text="Те лепштямодонть сёвонесь шкань ютазь теевсь калгодо плотна кевекс.">
</sentence>
<sentence sent_id="2.80.4" iso_lang="myv" text="Ды ков седе умонь сёвонев сланецэсь, тов сон седе калгодо ды плотна.">
</sentence>
<sentence sent_id="2.81.1" iso_lang="myv" text="Сёвонев сланецэнть добовить пандосто.">
</sentence>
<sentence sent_id="2.81.2" iso_lang="myv" text="Сонзэ плитатнесэ горецтнэ вельтить эсь кудо крышаст.">
</sentence>
<sentence sent_id="2.81.3" iso_lang="myv" text="Сёвонев сланецэнь кона-кона калгодо сортнэстэ теить школань грифельной доскат, чевтетнестэ жо — грифельть.">
</sentence>
<sentence sent_id="2.82.1" iso_lang="myv" text="Песчаникесь ашти покш ды мелкой песоккестэ, конат педявтозь эсь ютковаст известняксо или сёвоньсэ.">
</sentence>
<sentence sent_id="2.82.2" iso_lang="myv" text="Неть песоккетне пек парсте неявить песчаникень свежа лазовкссто.">
</sentence>
<sentence sent_id="2.82.3" iso_lang="myv" text="Песчаникесь теевсь песоксто, кона човорявозь лия вещества марто, лангсонзо аштиця пандонь породань эчке слоенть лепштямонзо кувалт.">
</sentence>
<sentence sent_id="2.82.4" iso_lang="myv" text="Песчаникенть теевемазо истя жо мольсь миллионт иень перть.">
</sentence>
<sentence sent_id="2.83.1" iso_lang="myv" text="Песчаникенть эйсэ добовить пандосто.">
</sentence>
<sentence sent_id="2.83.2" iso_lang="myv" text="Сонзэ нолдыть тевс строямонь материалокс.">
</sentence>
<sentence sent_id="2.83.3" iso_lang="myv" text="Сонзэ эйстэ теить ведьгев кевть, човамо кевть, брусокт.">
</sentence>
<sentence sent_id="2.84.1" iso_lang="myv" text="Гранитэнть, сёвонев сланецэнть ды песчаникенть примерсэ минь карминек содамо сень, кода природасонть моли пандонь веенст породатнень каладомась ды омбонстнэнь теевемась.">
</sentence>
<sentence sent_id="2.85.1" iso_lang="myv" text="НАРОДНОЙ ХОЗЯЙСТВАСОНТЬ СЁВОНЕНТЬ, ПЕСОКОНТЬ ДЫ ГРАНИТЭНТЬ ТЕВС НОЛДАМОСТ.">
</sentence>
<sentence sent_id="2.86.1" iso_lang="myv" text="Кода теить сёвоньстэ кирпець.">
</sentence>
<sentence sent_id="2.87.1" iso_lang="myv" text="Сёвоньстэнть теить весеменень содавикс строямо кирпець.">
</sentence>
<sentence sent_id="2.87.2" iso_lang="myv" text="Кирпець теить кирпецень теема заводсо, конатнень строить тосо, косо ламо сёвонь.">
</sentence>
<sentence sent_id="2.88.1" iso_lang="myv" text="Сёвоненть чувсызь кизна ды кадсызь куцясо теленень, те шканть перть сон тееви кавшанякс.">
</sentence>
<sentence sent_id="2.88.2" iso_lang="myv" text="Истямо сёвоньстэ лиси сех паро сёвонень чапакс.">
</sentence>
<sentence sent_id="2.89.1" iso_lang="myv" text="Сёвонень чапаксонть тееманзо кис сёвоненть човорясызь ведь марто ды ичесызь особой машинасо—глиномялкасо.">
</sentence>
<sentence sent_id="2.89.2" iso_lang="myv" text="Теке марто сёвонь чапаксонтень каить песок.">
</sentence>
<sentence sent_id="2.90.1" iso_lang="myv" text="Парсте ичезь сёвонень чапаксонтень можна максомс коть кодамо форма, секс што сёвонесь пластичной.">
</sentence>
<sentence sent_id="2.90.2" iso_lang="myv" text="Кирпецень теема заводтнэсэ специальной формовальной станоксо сёвонень чапаксонть эйстэ формовить кирпецть.">
</sentence>
<sentence sent_id="2.91.1" iso_lang="myv" text="Неть верек кирпецьтнень мейле костясызь вармань каршо чинь а токамо таркасо — латалкссо.">
</sentence>
<sentence sent_id="2.92.1" iso_lang="myv" text="Коськемадо мейле кирпецьтне молить специальна теезь каштомс, косо сынст калясызь.">
</sentence>
<sentence sent_id="2.92.2" iso_lang="myv" text="Калязь кирпецьтнень мейле а ламонь а ламонь кельмевтьсызь.">
</sentence>
<sentence sent_id="2.92.3" iso_lang="myv" text="Калямодо мейле кирневсь тееви калгодокс ды веденть эйстэ уш а лоподи ды а велявты сёвонень чапаксокс.">
</sentence>
<sentence sent_id="2.93.1" iso_lang="myv" text="Анок кирпецьтне пек ламосо молить строямо тевс.">
</sentence>
<sentence sent_id="2.93.2" iso_lang="myv" text="Сынст эйстэ вачкить фабрикань ды заводонь корпуст, общественной зданият, эрямо кудот.">
</sentence>
<sentence sent_id="2.93.3" iso_lang="myv" text="Кирпецень — те минек строительствасо пек эрявикс материал.">
</sentence>
<sentence sent_id="2.94.1" iso_lang="myv" text="Кода теить сёвоньстэ посуда.">
</sentence>
<sentence sent_id="2.95.1" iso_lang="myv" text="Обыкновенной сёвонень посуданть тейсызь сёвоньстэ гончарной заводсо.">
</sentence>
<sentence sent_id="2.96.1" iso_lang="myv" text="Васня сёвоньстэнть теить чапакс, конанень максыть истямо или лия форма.">
</sentence>
<sentence sent_id="2.97.1" iso_lang="myv" text="Сёвонень посуданть сех сеетьстэ формовить кедьсэ гончарной круг лангсо.">
</sentence>
<sentence sent_id="2.97.2" iso_lang="myv" text="Сёвоненть путсызь кругловой велиця столь лангс, конань экшсэ роботы гончарось.">
</sentence>
<sentence sent_id="2.97.3" iso_lang="myv" text="Кедьсэ ды формовальной инструментсэ гончарось вейсэ столенть марто велиця сёвонень чапаксонь поколентень теи чакшонь, ваканонь, тарелкань форма.">
</sentence>
<sentence sent_id="2.98.1" iso_lang="myv" text="Мейле посуданть костясызь воздухсо, латалкс ало или искусственной костямо таркасо.">
</sentence>
<sentence sent_id="2.98.2" iso_lang="myv" text="Костямодо мейле посуданть вельтясызь особой составсо — глазурьсэ, штобу сон аволь нолда ведь.">
</sentence>
<sentence sent_id="2.98.3" iso_lang="myv" text="Лиясто ещё глазурьсэ вельтямодо икеле посуданть лангс теить рисункат.">
</sentence>
<sentence sent_id="2.99.1" iso_lang="myv" text="Мейле посуданть калясызь.">
</sentence>
<sentence sent_id="2.99.2" iso_lang="myv" text="Калямось моли специальной каштомсо, конатнесэ посудась каляви а ламонь а ламонь.">
</sentence>
<sentence sent_id="2.99.3" iso_lang="myv" text="Калямодо мейле посуданть а ламонь а ламонь кельмевтьсызь.">
</sentence>
<sentence sent_id="2.100.1" iso_lang="myv" text="Фарфоровой посуданть теить ванькс ашо сёвоньстэ (каолинстэ) ды ванькс ашо песоксто кой-кодамо лия вещества марто човор.">
</sentence>
<sentence sent_id="2.100.2" iso_lang="myv" text="Теить те посуданть фарфоровой заводсо, косо малав весе тевесь тееви машина вийсэ.">
</sentence>
<sentence sent_id="2.101.1" iso_lang="myv" text="Якстере сёвонень залежтне СССР-сэ улить пек ламо таркава.">
</sentence>
<sentence sent_id="2.101.2" iso_lang="myv" text="Ашо сёвонень (каолинэнь) главной залежтне аштить УССР-сэ, Уралсо ды Сибирьсэ.">
</sentence>
<sentence sent_id="2.102.1" iso_lang="myv" text="Кода тейсызь суликанть ды суликань посуданть.">
</sentence>
<sentence sent_id="2.103.1" iso_lang="myv" text="Суликанть ды посуданть теить суликань заводсо.">
</sentence>
<sentence sent_id="2.103.2" iso_lang="myv" text="Суликанть тееманзо кис саить ванькс песок, човорясызь сонзэ известняк или пор ды сода или поташ марто ды пек виевстэ эждясызь сёвонень покш чакшсо специальной каштомсо.">
</sentence>
<sentence sent_id="2.103.3" iso_lang="myv" text="Зярдо покш псиденть массась солы ды тееви вецанакс, сонзэ эйстэ тееви сулика.">
</sentence>
<sentence sent_id="2.104.1" iso_lang="myv" text="Суликанть эйстэ посуданть сех сеетьстэ теить пувазь.">
</sentence>
<sentence sent_id="2.104.2" iso_lang="myv" text="Мастерэсь саи кшнинь трубка ды саи вейке песэнзэ суликань солавтозь масса, трубканть омбоце пестэ жо карми пувамо.">
</sentence>
<sentence sent_id="2.104.3" iso_lang="myv" text="Те пувамодонть тееви суликань вишка пузырь,">
</sentence>
<sentence sent_id="2.105.1" iso_lang="myv" text="Штобу получамс посуда, мастерэсь аравтсы те пузыренть формас ды карми л таго пувамо.">
</sentence>
<sentence sent_id="2.105.2" iso_lang="myv" text="Тесэ пузыренть (5) лепшти формась ды калгодкстомадо мейле тееви посуда (7 рис.).">
</sentence>
<sentence sent_id="2.106.1" iso_lang="myv" text="Неень шкасто минек суликань заводтнэсэ суликань пувамо стака трудось яла седе пек полавтови машинань роботасо.">
</sentence>
<sentence sent_id="2.107.1" iso_lang="myv" text="7 рис. Кода тееви суликань бутылкась.">
</sentence>
<sentence sent_id="2.108.1" iso_lang="myv" text="Мезекс моли гранитэсь.">
</sentence>
<sentence sent_id="2.109.1" iso_lang="myv" text="Гранитэсь—пек кеме кев, секс сонзэ нолдыть тевс строительной материалокс.">
</sentence>
<sentence sent_id="2.109.2" iso_lang="myv" text="Гранитэнть минек добовить сех ламо Уралсо, Карельской республикасо ды УССР-сэ—Днепропетровщинасо.">
</sentence>
<sentence sent_id="2.109.3" iso_lang="myv" text="Тестэ гранитэнть пачтить строямо таркатнес.">
</sentence>
<sentence sent_id="2.110.1" iso_lang="myv" text="Гранитэнть эйстэ строить кудонь фундаментт, сэдень устойть.">
</sentence>
<sentence sent_id="2.110.2" iso_lang="myv" text="Гранитэнь плитасо ацыть тротуартнэнь ды леень чиретнень.">
</sentence>
<sentence sent_id="2.110.3" iso_lang="myv" text="Гранитной кевсэ — булыжниксэ — ацыть ульцят.">
</sentence>
<sentence sent_id="2.111.1" iso_lang="myv" text="Гранитэнть можна полировамс.">
</sentence>
<sentence sent_id="2.111.2" iso_lang="myv" text="Полировазь сон пек мазый ды сонзэ нолтнесызь зданиянь мазылгавтнемат.">
</sentence>
<sentence sent_id="2.111.3" iso_lang="myv" text="Гранитстэ теить памятникень алкст.">
</sentence>
<sentence sent_id="2.112.1" iso_lang="myv" text="Минь карминек содамо гранитэнть, сёвоненть ды песоконть, истя жо сёвонев сланецэнть ды песчаникенть.">
</sentence>
<sentence sent_id="2.112.2" iso_lang="myv" text="Минь карминек содамо, што сынст покш значенияст народной хозяйствасонть.">
</sentence>
<sentence sent_id="2.112.3" iso_lang="myv" text="Сынь аштить лезэвекс.">
</sentence>
<sentence sent_id="2.112.4" iso_lang="myv" text="Но штобу нолдамс тевс неть пандонь породатнень хозяйствасонть, сави таргамс сынст мода потсто, чувомс.">
</sentence>
<sentence sent_id="2.112.5" iso_lang="myv" text="Секс гранитэнтень, сёвонентень, песоконтень ды песчаникентень мерить полезной ископаемойть.">
</sentence>
<sentence sent_id="2.113.1" iso_lang="myv" text="Седе тов минь карматано тонавтнеме лия полезной ископаемойтнень.">
</sentence>
<sentence sent_id="2.114.1" iso_lang="myv" text="ИЗВЕСТИЯКТНЭ.">
</sentence>
<sentence sent_id="2.115.1" iso_lang="myv" text="Известняктнэ — те обыкновенной известнякось, порось ды мраморось.">
</sentence>
<sentence sent_id="2.115.2" iso_lang="myv" text="Весе неть пандонь породат, конатне сеетьстэ понгонить природасонть, сех пек пандотнесэ.">
</sentence>
<sentence sent_id="2.116.1" iso_lang="myv" text="Опыт.">
</sentence>
<sentence sent_id="2.116.2" iso_lang="myv" text="Сайдяно разбавленной соляной кислота ды петнявттано обыкновенной известняк лангс.">
</sentence>
<sentence sent_id="2.116.3" iso_lang="myv" text="Сон карми тыжнэме ды вельтяви пузырьнесэ.">
</sentence>
<sentence sent_id="2.116.4" iso_lang="myv" text="Секе жо тееви, бути минь петнявттано кислота пор ды мрамор лангс: сынь кармить тыжнэме ды вельтявить пузырьнесэ.">
</sentence>
<sentence sent_id="2.116.5" iso_lang="myv" text="Секс известняктнэнь шождыне содамс, бути петнявтомс лангозост кислотасо.">
</sentence>
<sentence sent_id="2.117.1" iso_lang="myv" text="Поронть тынь весе содасынк.">
</sentence>
<sentence sent_id="2.117.2" iso_lang="myv" text="Минь сёрмадтано эйсэнзэ классной досканть лангсо.">
</sentence>
<sentence sent_id="2.117.3" iso_lang="myv" text="Но мезе истямо порось?">
</sentence>
<sentence sent_id="2.118.1" iso_lang="myv" text="Бути поронь мелкой порошок ванномс микроскоп ало, то можна неемс, што порось ашти пек ламо пек вишкине, истяк сельмсэ а неявиця раковинасто (8 рис.).">
</sentence>
<sentence sent_id="2.118.2" iso_lang="myv" text="Те — истямо пек вишкине животноень раковинкат, конатне эрясть зярдо бути кезэрень пингестэ.">
</sentence>
<sentence sent_id="2.118.3" iso_lang="myv" text="Эрясть неть животнойтне морясо.">
</sentence>
<sentence sent_id="2.118.4" iso_lang="myv" text="[!!]Зярдо сынь кулыльть, сынст раковинкатне прыльть морянь потмаксос.">
</sentence>
<sentence sent_id="2.118.5" iso_lang="myv" text="[!!]Ютыльть пинге мельга пингеть, тыща ие мельга тыща иеть.">
</sentence>
<sentence sent_id="2.118.6" iso_lang="myv" text="Раковинкатнеде морянть потмакссо пурнавсть яла седе ламо ды ламо.">
</sentence>
<sentence sent_id="2.118.7" iso_lang="myv" text="[!!]Сынь матрыльть ды плотнакстомильть велькссэст аштиця ведень слойтнень сталмонть ало.">
</sentence>
<sentence sent_id="2.118.8" iso_lang="myv" text="Истя морятнень потмакссо теевсть поронь эчке слойть.">
</sentence>
<sentence sent_id="2.119.1" iso_lang="myv" text="Но мекс жо минь мукшнотано пор коське таркасто?">
</sentence>
<sentence sent_id="2.120.1" iso_lang="myv" text="Учёнойтне муизь, што ламо таркава, косо ней коське мода, пек умок ульнесь морянь потмакс.">
</sentence>
<sentence sent_id="2.120.2" iso_lang="myv" text="Тень кувалт кортыть раковинатне ды морянь животноень лия кадовикстнэ, конатнень мукшносызь неть таркатнесэ.">
</sentence>
<sentence sent_id="2.120.3" iso_lang="myv" text="Пек кувака шкань перть морянь потмаксось кона-кона участкатнесэ а ламонь а ламонь кепететсь, ведесь потась, ды порось, кона теевсь морянь потмакссо, лиссь лангс.">
</sentence>
<sentence sent_id="2.120.4" iso_lang="myv" text="Коське таркань ды морянь неть колебаниятне молить минек шкастояк ды неявить морянь чиретнева.">
</sentence>
<sentence sent_id="2.121.1" iso_lang="myv" text="8 рис. Поронь порошокось микроскоп ало (пек покшолгавтозь).">
</sentence>
<sentence sent_id="2.122.1" iso_lang="myv" text="Порось вастневи минек Союзонть ламо таркава; аволь чуросто сонзэ эйстэ эрсить губоркст ды пандот, примеркс, Украинасо, Крымсэ.">
</sentence>
<sentence sent_id="2.122.2" iso_lang="myv" text="Поронть нолдыть тевс белямонь кис.">
</sentence>
<sentence sent_id="2.122.3" iso_lang="myv" text="Пек мелкойгавтозь ванькскавтозь порось моли пеень порошоконь теемс, конаньсэ урядыть пейть.">
</sentence>
<sentence sent_id="2.123.1" iso_lang="myv" text="Известнякось сех сеетьстэ серой, но эрси лия цветэньгак.">
</sentence>
<sentence sent_id="2.123.2" iso_lang="myv" text="Сеетьстэ те — калгодо кев, но понгони кавшаня известняккак.">
</sentence>
<sentence sent_id="2.124.1" iso_lang="myv" text="Ламот известняктне, кода пороськак, аштить морянь животноень раковинасто.">
</sentence>
<sentence sent_id="2.125.1" iso_lang="myv" text="Известнякось пек сеетьстэ понгони природасонть.">
</sentence>
<sentence sent_id="2.125.2" iso_lang="myv" text="Ламо пзвестнякт Крымсэ, Украинасо, Северной Кавказсо, Волганть кувалт ды минек Союзонть лия таркава.">
</sentence>
<sentence sent_id="2.125.3" iso_lang="myv" text="Известнякось— строямо кев.">
</sentence>
<sentence sent_id="2.125.4" iso_lang="myv" text="Сон моли кудонь, кустемань, тротуаронь строямс, истя жо известень ды цементэнь анокстамс.">
</sentence>
<sentence sent_id="2.126.1" iso_lang="myv" text="Мраморось — калгодо ды плотна кев, сон ашти цитордыця паморьксстэ.">
</sentence>
<sentence sent_id="2.126.2" iso_lang="myv" text="Синдезь таркасо ашо мраморось пек моли сахор ёнов, но мрамор эрси лия цветэньгак.">
</sentence>
<sentence sent_id="2.127.1" iso_lang="myv" text="Мраморонть минек добовить Карельской республикасо, Уралсо ды лия таркава.">
</sentence>
<sentence sent_id="2.127.2" iso_lang="myv" text="Мраморось — мазый кев.">
</sentence>
<sentence sent_id="2.127.3" iso_lang="myv" text="Секс сонзэ нолдыть тевс зданиянь фасадонь облицовкас, сонзэ эйстэ теить колоннат, кустемат ды эрьва кодат мазылгавтнемат.">
</sentence>
<sentence sent_id="2.127.4" iso_lang="myv" text="Мраморонть эйстэ теить статуят ды памятникт.">
</sentence>
<sentence sent_id="2.128.1" iso_lang="myv" text="Известь.">
</sentence>
<sentence sent_id="2.129.1" iso_lang="myv" text="Известесь аноксто природасонть а эрси, сонзэ теить известняконть эйстэ.">
</sentence>
<sentence sent_id="2.130.1" iso_lang="myv" text="Штобу теевель известь, известняконть пултасызь специальной каштомсо.">
</sentence>
<sentence sent_id="2.130.2" iso_lang="myv" text="Пултамодо мейле известнякось велявты негашеной известекс.">
</sentence>
<sentence sent_id="2.130.3" iso_lang="myv" text="Негашеной известесь ашти пора марто ашо покольстэ.">
</sentence>
<sentence sent_id="2.130.4" iso_lang="myv" text="Бути петнявтомс известенть лангс кислотасо, то сон уш а тыжны, кода известнякось.">
</sentence>
<sentence sent_id="2.131.1" iso_lang="myv" text="Негашеной известенть эйстэ теить гашеной известь.">
</sentence>
<sentence sent_id="2.131.2" iso_lang="myv" text="Бути валомс негашеной известенть ведьсэ, то известесь потясы веденть ды пек псилгады; шкань ютазь негашеной известень покольтне каладыть, ды сон велявты гашеной известекс.">
</sentence>
<sentence sent_id="2.131.3" iso_lang="myv" text="Гашеной известесь ашти ашо чевте порошококс.">
</sentence>
<sentence sent_id="2.132.1" iso_lang="myv" text="Гашеной известесь мейле моли известкань теемс.">
</sentence>
<sentence sent_id="2.133.1" iso_lang="myv" text="Известканть тейсызь истя: гашеной известенть човорясызь ведь марто ды получить известковой чапакс, сонзэ эйс каить песок; те смесесь самай ули известка.">
</sentence>
<sentence sent_id="2.133.2" iso_lang="myv" text="Кирпецтнень вачкамсто сынст педявтсызь известкасонть.">
</sentence>
<sentence sent_id="2.133.3" iso_lang="myv" text="Воздухсонть известкась калгодкстоми ды кеместэ сюлмасынзе кирпецтнень вейкест-вейкест марто.">
</sentence>
<sentence sent_id="2.134.1" iso_lang="myv" text="Известкась— строямо тевсэ эрявикс материал.">
</sentence>
<sentence sent_id="2.134.2" iso_lang="myv" text="Сонзэ анокстыть ды ютавтыть минек стройкатнесэ пек ламонь-ламонь.">
</sentence>
<sentence sent_id="2.135.1" iso_lang="myv" text="Цемент ды бетон.">
</sentence>
<sentence sent_id="2.136.1" iso_lang="myv" text="Куш кирпецьтнень кемекстамост кис известкась максы паро материал, но те материалось яла теке аволь сатышкасто кеме.">
</sentence>
<sentence sent_id="2.136.2" iso_lang="myv" text="Неень шкасто стройкатнесэ седе сеетьстэ нолдыть тевс цементэнть.">
</sentence>
<sentence sent_id="2.137.1" iso_lang="myv" text="Цементэнть теить цементной заводсо известняксто ды сёвоньстэ или мергельстэ.">
</sentence>
<sentence sent_id="2.137.2" iso_lang="myv" text="Мергель —те пандонь порода, кона ашти известняксто ды сёвоньстэ.">
</sentence>
<sentence sent_id="2.137.3" iso_lang="myv" text="Известняконть ды сёвоненть или мергеленть васня мелкасто яжасызь ды човорясызь ведь марто.">
</sentence>
<sentence sent_id="2.137.4" iso_lang="myv" text="Те човорявксонть эйстэ теить кирпецть, сынст васня костясызь воздухсо, мейле жо пек калясызь каштомсо.">
</sentence>
<sentence sent_id="2.137.5" iso_lang="myv" text="Теде мейле кельмезь кирпецьтнень яжасызь пек мелкой порошококс.">
</sentence>
<sentence sent_id="2.137.6" iso_lang="myv" text="Те порошокось улияк цемент.">
</sentence>
<sentence sent_id="2.138.1" iso_lang="myv" text="Цементстэ, песоксто ды ведьстэ анокстыть чапакс, кона калгодкстоми аволь ансяк воздухсо, но ведьсэяк.">
</sentence>
<sentence sent_id="2.138.2" iso_lang="myv" text="Цементэсь парсте кемексты эрьва кодат строительной материалтнэнь.">
</sentence>
<sentence sent_id="2.139.1" iso_lang="myv" text="Цементэсь истя жо моли бетононь анокстамс.">
</sentence>
<sentence sent_id="2.139.2" iso_lang="myv" text="Бути човорямс цемент, песок ды щебень ды каямс ведь, то те човорявксось истя жо калгодкстоми аволь ансяк воздухсо, но ведьсэяк.">
</sentence>
<sentence sent_id="2.139.3" iso_lang="myv" text="Цементэнь, песоконь, щебенень ды ведень те човорявксонтень мерить бетон.">
</sentence>
<sentence sent_id="2.140.1" iso_lang="myv" text="Строямо тевсэ сеетьстэ нолтнить тевс кшнибетон.">
</sentence>
<sentence sent_id="2.140.2" iso_lang="myv" text="Кшнибетононь колоннань или балкань строямсто, сайнить кшнинь кувака илевт, кодасызь сынст уськесэ.">
</sentence>
<sentence sent_id="2.140.3" iso_lang="myv" text="Кшнинть пирясызь кеместэ чавозь эсксэ чувтонь лаз эйстэ, теезь формасо, те форманть мейле пештясызь бетонсо.">
</sentence>
<sentence sent_id="2.140.4" iso_lang="myv" text="Зярдо бетонось кельми, чувтонь форманть сайсызь.">
</sentence>
<sentence sent_id="2.140.5" iso_lang="myv" text="Кельмезь бетонось вейсэ кшнинть марто теи кеме колонна.">
</sentence>
<sentence sent_id="2.141.1" iso_lang="myv" text="Бетон ды кшнибетон тевс нолтнить фабрикань, заводонь, кудонь корпустнэнь строямсто, истя жо ведь алксонь сооружениятнень строямсто.">
</sentence>
<sentence sent_id="2.141.2" iso_lang="myv" text="Бетонсто ды кшнибетонсто теить военной укрепленият.">
</sentence>
<sentence sent_id="2.142.1" iso_lang="myv" text="САЛ.">
</sentence>
<sentence sent_id="2.143.1" iso_lang="myv" text="Ярсамо салось, конадонть минь ярстано, истя жо сави полезной ископаемойкс.">
</sentence>
<sentence sent_id="2.143.2" iso_lang="myv" text="Сонзэ добовасызь мода потсто,истя жо морской ведьстэ ды салов эрькень ды источнйкейЬ ведьстэ.">
</sentence>
<sentence sent_id="2.144.1" iso_lang="myv" text="Се салось, конань добовить модасто, ашти тосо калгодо массакс ды мерить эйстэнзэ кев сал.">
</sentence>
<sentence sent_id="2.145.1" iso_lang="myv" text="Морянь, салов эрькень ды источникень ведьсэнть салось ашти солазь.">
</sentence>
<sentence sent_id="2.145.2" iso_lang="myv" text="Салонь содамонть можна неемс вана кодамо опытстэ.">
</sentence>
<sentence sent_id="2.146.1" iso_lang="myv" text="9 рис. Самосадочной салонь крупна кристаллт.">
</sentence>
<sentence sent_id="2.147.1" iso_lang="myv" text="Опыт.">
</sentence>
<sentence sent_id="2.147.2" iso_lang="myv" text="Сайдяно пель стакан ведь, каятано эйзэнзэ мелка ярсамо сал ды човорясынек.">
</sentence>
<sentence sent_id="2.147.3" iso_lang="myv" text="Салось явшеви пек вишкине, сельмсэ а неявиця пелькскекс ды туи весе веденть келес.">
</sentence>
<sentence sent_id="2.147.4" iso_lang="myv" text="{!}[!]Ведень кодамо бу петнявкс аволинек сае, сон карми улеме салов: эйсэнзэ ули сал.">
</sentence>
<sentence sent_id="2.147.5" iso_lang="myv" text="Минек саезь салось солась ведьсэнть.">
</sentence>
<sentence sent_id="2.147.6" iso_lang="myv" text="Ды ней минек стакансонть уш аволь ведь, но салонь лавшо раствор.">
</sentence>
<sentence sent_id="2.148.1" iso_lang="myv" text="Каятано те растворонтень еще а ламошка сал ды парстине човорясынек.">
</sentence>
<sentence sent_id="2.148.2" iso_lang="myv" text="Салонь эрьва лия порциянть карматано каямо ансяк седе мейле, кода солы уш каязь салось.">
</sentence>
<sentence sent_id="2.148.3" iso_lang="myv" text="Растворось тееви яла седе кеме.">
</sentence>
<sentence sent_id="2.148.4" iso_lang="myv" text="Меельсь пелев каязь салось уш а солы.">
</sentence>
<sentence sent_id="2.148.5" iso_lang="myv" text="Сон кадови стаканонть потмаксос.">
</sentence>
<sentence sent_id="2.149.1" iso_lang="myv" text="Истямо растворонтень, косо салось больше а солы, мерить насыщенной.">
</sentence>
<sentence sent_id="2.150.1" iso_lang="myv" text="Салось эряви тенек ярсамопельс.">
</sentence>
<sentence sent_id="2.150.2" iso_lang="myv" text="Сон сови минек теланок составс, веренекак минек салов.">
</sentence>
<sentence sent_id="2.151.1" iso_lang="myv" text="Но салось моли аволь ансяк ярсамопельс.">
</sentence>
<sentence sent_id="2.151.2" iso_lang="myv" text="Ламо сал моли продуктань ванстамонь кис.">
</sentence>
<sentence sent_id="2.151.3" iso_lang="myv" text="Салтазь продуктатне, примеркс сывелесь, калтнэ а колить.">
</sentence>
<sentence sent_id="2.151.4" iso_lang="myv" text="Салонть вельде минь можем ванстомо ламо продуктат.">
</sentence>
<sentence sent_id="2.152.1" iso_lang="myv" text="Кев сал.">
</sentence>
<sentence sent_id="2.153.1" iso_lang="myv" text="Кев салось теевсь салов эрькетнень коськемадонть, конат аштить кезэрень пингень морянь кадовиксэкс.">
</sentence>
<sentence sent_id="2.154.1" iso_lang="myv" text="Эрькень ведентень а ламонь а ламонь теевсь испарения, салось жо, кона ульнесь те ведьсэнть, кадовсь потмаксонтень.">
</sentence>
<sentence sent_id="2.154.2" iso_lang="myv" text="Истя теевсть кев салонь залежтне, конатне мейле вельтявсть пандонь эрьва кодамо породань слойсэ.">
</sentence>
<sentence sent_id="2.155.1" iso_lang="myv" text="Кев салонь покштояк покш залежт улить СССР-сэ, Чкалов ош маласо Илецкой защитанть вакссо, истя жо Донецкой бассейнасо.">
</sentence>
<sentence sent_id="2.155.2" iso_lang="myv" text="Тесэ умонь шкасто моли салонь добовамось.">
</sentence>
<sentence sent_id="2.156.1" iso_lang="myv" text="Мода потсто салонь добовамось моли истя.">
</sentence>
<sentence sent_id="2.157.1" iso_lang="myv" text="Моданть эйс чувить домка лисьмат — шахтат, конатне молить салонь пластнэс.">
</sentence>
<sentence sent_id="2.157.2" iso_lang="myv" text="Салонть лазныть киркасо или врубовой машинасо, лиясто взрывчатой веществасо.">
</sentence>
<sentence sent_id="2.157.3" iso_lang="myv" text="А ламонь а ламань салонь слойтнес эцезь, чувить мода алксонь ко^идорт.">
</sentence>
<sentence sent_id="2.157.4" iso_lang="myv" text="Неть коридортаэнь потолокост кирдевить кев салонь столбасо, конатнень специальна тень кис кадносызь.">
</sentence>
<sentence sent_id="2.157.5" iso_lang="myv" text="Добовазь салонть усксызь коридортнэва тачкасо ды вагонеткасо, мейле жо кепсема машинасо кепедьсызь мода лангов.">
</sentence>
<sentence sent_id="2.158.1" iso_lang="myv" text="Ванькс кев салось валдо ды цветтэме, прок сулика.">
</sentence>
<sentence sent_id="2.158.2" iso_lang="myv" text="[none]">
</sentence>
<sentence sent_id="2.158.3" iso_lang="myv" text="Но лиясто сон эрси красязь эрьва кодамо цветс эрьва кодамо примесьтнесэ.">
</sentence>
<sentence sent_id="2.159.1" iso_lang="myv" text="Самосадочной сал.">
</sentence>
<sentence sent_id="2.160.1" iso_lang="myv" text="Природасонть салось вастневи аволь ансяк калгодосто — кев салокс.">
</sentence>
<sentence sent_id="2.160.2" iso_lang="myv" text="Ламо сал солазь салов эрькень ведьтнесэ.">
</sentence>
<sentence sent_id="2.160.3" iso_lang="myv" text="Истят эрькетнеде минек ламо прикаспийской стептнева.">
</sentence>
<sentence sent_id="2.160.4" iso_lang="myv" text="Эйстэст сех покштнэ ды салсо сех сюпавтнэ — Баскунчак эрькесь ды Эльтон эрькесь.">
</sentence>
<sentence sent_id="2.160.5" iso_lang="myv" text="Сынст эйсэ ведесь сави салсо пештевезь растворокс, потмаксост жо сынст ашти калгодо кев салсто.">
</sentence>
<sentence sent_id="2.161.1" iso_lang="myv" text="Прикаспийской степьтнесэ кизэсь эрси пек пси ды коське.">
</sentence>
<sentence sent_id="2.161.2" iso_lang="myv" text="Эрькетнесэ ведень испарениядонть салось озы берёктнень малава ды потмаксонтень.">
</sentence>
<sentence sent_id="2.161.3" iso_lang="myv" text="Истямо салонтень мерить самосадочной.">
</sentence>
<sentence sent_id="2.162.1" iso_lang="myv" text="[!!]Те салонть икеле таргилизь коймсэ, ней жо амолькшнить эйсэнзэ особой машинасо — экскаваторсо.">
</sentence>
<sentence sent_id="2.162.2" iso_lang="myv" text="Костямодо мейле салонть усксесызь весе СССР-нть келес.">
</sentence>
<sentence sent_id="2.162.3" iso_lang="myv" text="Тень кис Баскунчак эрькенть эйстэ ютавтозь Волгантень чугункань ки.">
</sentence>
<sentence sent_id="2.163.1" iso_lang="myv" text="Задания.">
</sentence>
<sentence sent_id="2.163.2" iso_lang="myv" text="Анокстамс ярсамо салонь пештевезь раствор.">
</sentence>
<sentence sent_id="2.163.3" iso_lang="myv" text="Раствор марто стаканонть путомс зарояк чис лембе таркас.">
</sentence>
<sentence sent_id="2.163.4" iso_lang="myv" text="Ваннодо, кода стаканонть потмакссонзо ды стенасонзо теевить салонь кристаллт.">
</sentence>
<sentence sent_id="2.163.5" iso_lang="myv" text="Истя жо ведень испарениядонтькак певерить салонь кристаллт салов эрькень берёктнэс ды потмаксос.">
</sentence>
<sentence sent_id="2.164.1" iso_lang="myv" text="Салов источниктне.">
</sentence>
<sentence sent_id="2.165.1" iso_lang="myv" text="Салось понгони истя жо салов источникень ведьсэяк.">
</sentence>
<sentence sent_id="2.165.2" iso_lang="myv" text="Неть источниктне теевить истя.">
</sentence>
<sentence sent_id="2.165.3" iso_lang="myv" text="Ведесь, моданть потс совазь, васты тосо кев салонь залежт ды солавты эйсэст.">
</sentence>
<sentence sent_id="2.165.4" iso_lang="myv" text="Салов ведесь мейле лиси моданть потсто салов источникекс.">
</sentence>
<sentence sent_id="2.166.1" iso_lang="myv" text="Салов источниктнестэ истя жо добовить сал.">
</sentence>
<sentence sent_id="2.166.2" iso_lang="myv" text="Сынст эйстэ веденть насоссо кустясызь градирняс (10 рис.).">
</sentence>
<sentence sent_id="2.166.3" iso_lang="myv" text="Те—чувтонь панжадо сооруженият, пештязь тарадто, ало кевень бассейна марто.">
</sentence>
<sentence sent_id="2.167.1" iso_lang="myv" text="10 рис. Градирня.">
</sentence>
<sentence sent_id="2.168.1" iso_lang="myv" text="Салов ведесь чуди верде тарадтнэнь лангс ды петнявкссо пры бассейнантень.">
</sentence>
<sentence sent_id="2.168.2" iso_lang="myv" text="Тень пингстэ веденть пельксэнзэ туртов тееви испарения.">
</sentence>
<sentence sent_id="2.168.3" iso_lang="myv" text="Секс бассейнасонть пурнави салонь уш тусто раствор.">
</sentence>
<sentence sent_id="2.168.4" iso_lang="myv" text="Те тусто растворонть насоссо таго кустясызь верев.">
</sentence>
<sentence sent_id="2.168.5" iso_lang="myv" text="Сон чуди петнявкссо бассейнантень, веденть пельксэнзэ туртов тееви испарения ды бассейнасонть пурнави седеяк тусто раствор.">
</sentence>
<sentence sent_id="2.168.6" iso_lang="myv" text="Истя теить зярояк раз ды меельсь пелев бассейнасонть проми салонь насыщенной раствор.">
</sentence>
<sentence sent_id="2.168.7" iso_lang="myv" text="Сонзэ каясызь келей сосудс ды эждить тол велькссэ.">
</sentence>
<sentence sent_id="2.168.8" iso_lang="myv" text="Ведентень тееви испарения, сосудтнэсэ жо кадови коське сал.">
</sentence>
<sentence sent_id="2.169.1" iso_lang="myv" text="Кода тееви сал насыщенной растворстонть, можна неемс вана истямо опытстэ.">
</sentence>
<sentence sent_id="2.170.1" iso_lang="myv" text="Опыт.">
</sentence>
<sentence sent_id="2.170.2" iso_lang="myv" text="Нуртятано металлической кружкас салонь раствор.">
</sentence>
<sentence sent_id="2.170.3" iso_lang="myv" text="Карматано куватьс эждямо сонзэ тол велькссэ, штобу коськевель весе ведесь.">
</sentence>
<sentence sent_id="2.170.4" iso_lang="myv" text="Кружкасонть кадови сал.">
</sentence>
<sentence sent_id="2.171.1" iso_lang="myv" text="Растворсто салонь получамо те способонтень мерить костямо (выпаривания).">
</sentence>
<sentence sent_id="2.171.2" iso_lang="myv" text="Истя жо добовить сал насыщенной раствортнэстэ салонь промышленностьсэнть.">
</sentence>
<sentence sent_id="2.172.1" iso_lang="myv" text="Морянь ведьстэ салонь добовамось.">
</sentence>
<sentence sent_id="2.173.1" iso_lang="myv" text="Ламо сал солазь морянь ведьсэ.">
</sentence>
<sentence sent_id="2.173.2" iso_lang="myv" text="Но ярсамо салдо башка, тосо улить еще сэпей салт, секс морянь ведесь сэпей-салов.">
</sentence>
<sentence sent_id="2.174.1" iso_lang="myv" text="Бути эждямс морянь веденть, сестэ васня озы алов ярсамо салось ды ансяк мейле сэпей салтнэ.">
</sentence>
<sentence sent_id="2.174.2" iso_lang="myv" text="Тень коряс теезьгак ярсамо салонть морянь ведьстэнть добовамозо.">
</sentence>
<sentence sent_id="2.175.1" iso_lang="myv" text="Морянь ведьстэ салонь добавамонь кис тейнить алка прудт, конатнень пирясызь морянть эйстэ.">
</sentence>
<sentence sent_id="2.175.2" iso_lang="myv" text="Чинь лембенть кувалт ведентень неть прудтнэсэ тееви испарения ды салось валги потмаксос.">
</sentence>
<sentence sent_id="2.175.3" iso_lang="myv" text="Штобу ярсамо салонть марто авольть валго алов сэпей салтнэяк, веденть парокс велявтоманть пев а пачтясызь.">
</sentence>
<sentence sent_id="2.175.4" iso_lang="myv" text="Зярдо потмаксос валги ламо ярсамо сал, веденть, сонзэ эйстэ солавтозь сэпей салтнэнь марто, нолдасызь прудтнэстэ морянтень.">
</sentence>
<sentence sent_id="2.175.5" iso_lang="myv" text="Потмакссо кадови ансяк ярсамо сал.">
</sentence>
<sentence sent_id="2.175.6" iso_lang="myv" text="Морянь ведьстэ минек добовить ламо сал.">
</sentence>
<sentence sent_id="2.176.1" iso_lang="myv" text="Удобрениякс молиця салтнэ.">
</sentence>
<sentence sent_id="2.177.1" iso_lang="myv" text="Природасонть вастневи аволь ансяк ярсамо сал, но лия салткак.">
</sentence>
<sentence sent_id="2.177.2" iso_lang="myv" text="Истя, понгонить салт, конатне молить паксятнень удобрениякс.">
</sentence>
<sentence sent_id="2.178.1" iso_lang="myv" text="Истямо салонь запастнэнь кувалт Советской Союзось пек сюпав мастор весе мирэнть лангсо.">
</sentence>
<sentence sent_id="2.179.1" iso_lang="myv" text="Север ёно, Соликамск ошонть вакссо, муезь калийной салонь пек покш залежт.">
</sentence>
<sentence sent_id="2.179.2" iso_lang="myv" text="Неень шкастонть тосо теезь шахтат ды моли се салонть добовамось.">
</sentence>
<sentence sent_id="2.179.3" iso_lang="myv" text="Тыщат тоннат калийной сал кучить тосто минек паксятнень удобрениянь кис.">
</sentence>
<sentence sent_id="2.180.1" iso_lang="myv" text="Малав эрьва таркава минек вастневить фосфорит?.">
</sentence>
<sentence sent_id="2.180.2" iso_lang="myv" text="Те — модань кондямо кевть, чопода-серой цветэнь, лиясто кругловой формань.">
</sentence>
<sentence sent_id="2.180.3" iso_lang="myv" text="Фосфоритэнь покш залежт улить Московской ды Горьковской областьсэ, ды ламо лия областьнева.">
</sentence>
<sentence sent_id="2.181.1" iso_lang="myv" text="Меельсь шкасто покш залежт муезь Средней Азиясо.">
</sentence>
<sentence sent_id="2.181.2" iso_lang="myv" text="Эрьва кодамо фосфоритнэстэ сех вадрякс савить минек подольскойтне Украинасо.">
</sentence>
<sentence sent_id="2.182.1" iso_lang="myv" text="Заводсо фосфоритнэнь тапить ды яжавтыть почтокс.">
</sentence>
<sentence sent_id="2.182.2" iso_lang="myv" text="Получазь фосфоритной почтонть или видьстэ кучить паксяв удобрениякс, или теить тензэ еще переработка.">
</sentence>
<sentence sent_id="2.182.3" iso_lang="myv" text="Серной кислотасо обработкадо мейле фосфоритной почтонть эйстэ получить вадря удобрения — суперфосфат.">
</sentence>
<sentence sent_id="2.183.1" iso_lang="myv" text="Аволь ламо иеть теде икеле Кольской полуостровсо, Хибинской пандотнесэ, муезельть апатитэнь пек покш залежт.">
</sentence>
<sentence sent_id="2.183.2" iso_lang="myv" text="Курок ушодовсь апатитнэнь разработкась, ды разработкань таркасонть, косо икеле ульнесь чаво тарка, бойкасто кассь промышленной ош Кировск.">
</sentence>
<sentence sent_id="2.184.1" iso_lang="myv" text="Апатитнэ аштить мелка кристаллсто теевезь массакс.">
</sentence>
<sentence sent_id="2.184.2" iso_lang="myv" text="Сех сеетьстэ сынь эрсить пижола цветэнь, но эрсить лия цветэньгак.">
</sentence>
<sentence sent_id="2.185.1" iso_lang="myv" text="Заводсо апатитнэстэ получить апатитовой почт, сонзэ эйстэ серной кислотасо обработкань теезь получить суперфосфат.">
</sentence>
<sentence sent_id="2.186.1" iso_lang="myv" text="Суперфосфатонь производстванть кувалт царской Россиясь ульнесь кемготовоце таркасо, Советской Союзось ней зани колмоце тарка весе мирэнть лангсо'.">
</sentence>
<sentence sent_id="2.187.1" iso_lang="myv" text="Почванть калийной салсо, фосфоритной ды апатитовой почтсо, суперфосфатсо удобрениясо пингстэ касы почванть плодородиязо.">
</sentence>
<sentence sent_id="2.187.2" iso_lang="myv" text="Удобрениянь каязь почванть лангсо видезь растениятне потить почвастонть веденть сонзэ эйсэ солазь салтнэнь марто ды саить эсь эйзэст.">
</sentence>
<sentence sent_id="2.187.3" iso_lang="myv" text="Секс почванть удобрениянзо эйстэ пек касы сонзэ лангсо видезь растениятнень урожаест.">
</sentence>
<sentence sent_id="2.188.1" iso_lang="myv" text="МОДА ПОТСТО ДОБОВАВИЦЯ УШТОМАПЕЛЬ.">
</sentence>
<sentence sent_id="2.189.1" iso_lang="myv" text="Модась кекши эсь эйсэнзэ палыця породаткак: торф, кевень уголия, нефта.">
</sentence>
<sentence sent_id="2.189.2" iso_lang="myv" text="Неть породатне парсте палыть ды максыть ламо лембе.">
</sentence>
<sentence sent_id="2.189.3" iso_lang="myv" text="Сынст покш значенияст народной хозяйствасонть прок уштомапелень.">
</sentence>
<sentence sent_id="2.190.1" iso_lang="myv" text="Торфось ашти кавшаня, бурой цветэнь массакс.">
</sentence>
<sentence sent_id="2.190.2" iso_lang="myv" text="Ведьс ёртозь коське торфось уйни, прок пробка, — сон шождыне.">
</sentence>
<sentence sent_id="2.190.3" iso_lang="myv" text="Сонзэ эйстэ шождыне явтамс эрьва кодамо растениянь кадовикстнэнь.">
</sentence>
<sentence sent_id="2.190.4" iso_lang="myv" text="Коськстэ торфось шождынестэ кирвази.">
</sentence>
<sentence sent_id="2.191.1" iso_lang="myv" text="Кевень уголиясь — раужонь кондямо плотна масса.">
</sentence>
<sentence sent_id="2.191.2" iso_lang="myv" text="Сон стака ды калгодо, кода алкуксонь кев.">
</sentence>
<sentence sent_id="2.191.3" iso_lang="myv" text="Вачкодемадо сон тапави кускань-куска.">
</sentence>
<sentence sent_id="2.191.4" iso_lang="myv" text="Ведьсэ сон ваи.">
</sentence>
<sentence sent_id="2.191.5" iso_lang="myv" text="Паломсто кевень уголиясь максы лембе торфонть коряс седе ламо.">
</sentence>
<sentence sent_id="2.192.1" iso_lang="myv" text="Весе палыця породатнестэ сех паро уштомапелекс ашти нефтась.">
</sentence>
<sentence sent_id="2.192.2" iso_lang="myv" text="Сон максы лембе омбоце пель раз седе ламо кевень уголиянть коряс ды колмоксть седе ламо торфонть коряс.">
</sentence>
<sentence sent_id="2.192.3" iso_lang="myv" text="Нефтась —оень кондямо чопода жидкость.">
</sentence>
<sentence sent_id="2.193.1" iso_lang="myv" text="Кода тееви торфось.">
</sentence>
<sentence sent_id="2.194.1" iso_lang="myv" text="Торфось тееви эрькесэ ды болотасо, конатне шкань ютазь теевить торфяникекс.">
</sentence>
<sentence sent_id="2.195.1" iso_lang="myv" text="Эрькетнень чирева ламо касыть сандейть, нудейть, торфонь нупонь (11 рис.).">
</sentence>
<sentence sent_id="2.195.2" iso_lang="myv" text="Нупонесь а ламонь а ламонь вельти эрькенть, берёктнэстэ саезь.">
</sentence>
<sentence sent_id="2.195.3" iso_lang="myv" text="Эрькесь сплошь вельтяви нупоньсэ ды велявты лымбиця болотакс; кода кортыть, эрькесь кармась теевеме болотакс (12 рис).">
</sentence>
<sentence sent_id="2.196.1" iso_lang="myv" text="11 рис. Торфонь нупонь.">
</sentence>
<sentence sent_id="2.197.1" iso_lang="myv" text="12 рис. Кода а ламонь а ламонь эрькесь тееви болотакс.">
</sentence>
<sentence sent_id="2.198.1" iso_lang="myv" text="Иетнень ютазь торфонь вельтявксось тееви яла седе эчкекс ды эчкекс.">
</sentence>
<sentence sent_id="2.198.2" iso_lang="myv" text="Кулыця растениятне прыть болотанть потмаксос, сынст эйстэ пурнави яла седе ламо ды ламо.">
</sentence>
<sentence sent_id="2.198.3" iso_lang="myv" text="А ламонь а ламонь кувака шкань перть торфонь нупонень неть кадовикстнэ пештясызь весе болотанть.">
</sentence>
<sentence sent_id="2.199.1" iso_lang="myv" text="Ведьсэнть а ламо воздух, секс болотной растениятнень кадовикстнэ тосо а наксадыть, кода воздухсо.">
</sentence>
<sentence sent_id="2.199.2" iso_lang="myv" text="Ведьсэнть сынст эйстэ тееви тоф.">
</sentence>
<sentence sent_id="2.200.1" iso_lang="myv" text="Кода добовави ды тевс нолдави торфось.">
</sentence>
<sentence sent_id="2.201.1" iso_lang="myv" text="Торфось — паро уштомапель; сонзэ добовасызь торфонь болотатнесэ эрьва кодамо способсо.">
</sentence>
<sentence sent_id="2.202.1" iso_lang="myv" text="Сех ташто способось —кедьсэ таргамось.">
</sentence>
<sentence sent_id="2.202.2" iso_lang="myv" text="Робочейтне лиясто куманжава ведьсэ чувить торфонть коймесэ, мейле костить эйсэнзэ.">
</sentence>
<sentence sent_id="2.202.3" iso_lang="myv" text="Те пек стака ды а ламот производительной робота, секс минек торфонь добовамось яла седе пек ды пек механизировави: торфонть добовамонзо кис нолдыть тевс эрьва кодат машинат.">
</sentence>
<sentence sent_id="2.202.4" iso_lang="myv" text="Те шождалгавты робочейтнень трудост ды максы седе паро результатт.">
</sentence>
<sentence sent_id="2.203.1" iso_lang="myv" text="Торфонь добовамо вейке сех паро способось истямо (13 рис.):">
</sentence>
<sentence sent_id="2.203.2" iso_lang="myv" text="ведень виев струясо торфонть тапасызь, мелкойгавтсызь ды велявтсызь вецана кашакс.">
</sentence>
<sentence sent_id="2.203.3" iso_lang="myv" text="Теевезь торфонь вецана кашанть машинасо паньсызь лия таркас ды валносызь чова слойсэ ровна таркава, косо сон коськи.">
</sentence>
<sentence sent_id="2.203.4" iso_lang="myv" text="Мейле те таркаванть юты особой трактор, кона керси ды формирови соркстазь торфонть кирпецекс.">
</sentence>
<sentence sent_id="2.203.5" iso_lang="myv" text="Торфонь кирпецьтнень кадсызь коськеме.">
</sentence>
<sentence sent_id="2.204.1" iso_lang="myv" text="13 рис. Машинасо торфонь добовамось.">
</sentence>
<sentence sent_id="2.205.1" iso_lang="myv" text="Коськемадо мейле торфонть усксызь электрической станцияв, конатнень сех сеетьстэ строить торфонь разработкатнестэ аволь васоло.">
</sentence>
<sentence sent_id="2.206.1" iso_lang="myv" text="Электрической станциятнесэ торфонть пултасызь паровой котёлонь топкасо.">
</sentence>
<sentence sent_id="2.206.2" iso_lang="myv" text="Получазь лембенть нолдасызь особой машинань вельде электричестванть добовамонзо кис.">
</sentence>
<sentence sent_id="2.207.1" iso_lang="myv" text="Электричествась провод вельде мейле пачтяви оштнэс ды велетнес.">
</sentence>
<sentence sent_id="2.208.1" iso_lang="myv" text="Истя, Московонть эйстэ аволь васоло роботы торфсо Ленинэнь лемсэ Шатурской электростанциясь.">
</sentence>
<sentence sent_id="2.209.1" iso_lang="myv" text="Те станциясонть электричествась провод вельде пачтяви Московов фабрикатнес ды заводтнэс.">
</sentence>
<sentence sent_id="2.210.1" iso_lang="myv" text="Ленинград маласо, Дубровкасо, Нева леенть лангсо строязь ды нолдазь ходе С. М. Кировонь лемсэ электрической покш станция, кона истя жо роботы торф лангсо.">
</sentence>
<sentence sent_id="2.211.1" iso_lang="myv" text="Те станциястонть электричествась провод вельде пачтяви Ленинградов фабрикатнес ды заводтнэс.">
</sentence>
<sentence sent_id="2.212.1" iso_lang="myv" text="Минек СССР-сэ весе мирэнть келес сех сюпав торфонь залеженек, ды торфонь добовамонть коряс минь аштетяно весе мирэнть лангсо васенце таркасо.">
</sentence>
<sentence sent_id="2.213.1" iso_lang="myv" text="Кода теевсь кевень уголиясь.">
</sentence>
<sentence sent_id="2.214.1" iso_lang="myv" text="Тосо, косо добовить кевень уголия, сеетьстэ мукшныть мода потсо пандонь эрьва кодамо породатнень лангсо кезэрь пингень растениянь лопань отпечаткат (14 рис.),">
</sentence>
<sentence sent_id="2.214.2" iso_lang="myv" text="лиясто жо моданть потсто мукшныть кезэрь пингень чувтонь кевензазь стволт (15 рис.).">
</sentence>
<sentence sent_id="2.214.3" iso_lang="myv" text="Вана неть стволтнэнь ды лопатнень отпечаткаст кувалт учёнойтне кармасть содамо, што кевень уголиясь теевсь кезэрь пингень растениятнестэ.">
</sentence>
<sentence sent_id="2.215.1" iso_lang="myv" text="14 рис. Кезэрь пингень растениянь лопань отпечаткат сёвонев сланец лангсо.">
</sentence>
<sentence sent_id="2.216.1" iso_lang="myv" text="15 рис. Кезэрь пингень чувтнэнь ископаемой стволтнэ.">
</sentence>
<sentence sent_id="2.217.1" iso_lang="myv" text="Тосо, косо ней аштить кевень уголиянь залежтне, зярдо бути, миллионт иеть теде икеле, ульнесть пек покш вирть (16 рис.).">
</sentence>
<sentence sent_id="2.218.1" iso_lang="myv" text="16 рис. Кезэрень вирь, конань эйстэ теевсь кевень уголия.">
</sentence>
<sentence sent_id="2.219.1" iso_lang="myv" text="Неть вирьтне кассть алка пезнавикс болотава.">
</sentence>
<sentence sent_id="2.219.2" iso_lang="myv" text="Се шкане ульнесь пси ды летьке.">
</sentence>
<sentence sent_id="2.219.3" iso_lang="myv" text="Менелесь сеетьстэ ульнесь вельтязь тусто пельсэ ды сеетьстэ эрсесть виев пиземеть.">
</sentence>
<sentence sent_id="2.220.1" iso_lang="myv" text="Неть вирьтнесэ кассть чувтонь кондямо папоротникть, хвощть, плаунт.">
</sentence>
<sentence sent_id="2.220.2" iso_lang="myv" text="Минек вирьтнесэ а касыть истят чувтт.">
</sentence>
<sentence sent_id="2.220.3" iso_lang="myv" text="Минек папоротниктне, хвощтне ды плаунтнэ — те тикшеть (17 рис.).">
</sentence>
<sentence sent_id="2.221.1" iso_lang="myv" text="17 рис. Минек вирьтнень папоротникесь.">
</sentence>
<sentence sent_id="2.222.1" iso_lang="myv" text="[!!]Сявориця чувтнэ прыльть болотанть эйс ды ваильть эйзэнзэ.">
</sentence>
<sentence sent_id="2.222.2" iso_lang="myv" text="[!!]Сынст таркас касыльть одт.">
</sentence>
<sentence sent_id="2.222.3" iso_lang="myv" text="Болотанть эйс пракшныльть пек ламо сяворезь чувтот.">
</sentence>
<sentence sent_id="2.223.1" iso_lang="myv" text="Но вана сась шка, зярдо алка болотав тарканть кармась а ламонь а ламонь саеме морясь.">
</sentence>
<sentence sent_id="2.223.2" iso_lang="myv" text="Сонзэ лангозо яла седе пек ды пек кармась вельтявомо песоксо ды сёвоньсэ, конат озасть ведьсэнть алов.">
</sentence>
<sentence sent_id="2.223.3" iso_lang="myv" text="Потмакссонть аштиця чувтнэ яла седе пек ды пек вельтявсть песоксо ды сёвоньсэ.">
</sentence>
<sentence sent_id="2.223.4" iso_lang="myv" text="Тесэ, ведьсэнть, покш лепштямонть ало, воздухтомо, сядот миллионт иетнень перть кезэрь пингень растениятнень кадовиксэст велявтсть кевень уголиякс.">
</sentence>
<sentence sent_id="2.224.1" iso_lang="myv" text="Но мейле сась лия шка, зярдо морясь а ламонь а ламонь кармась потамо.">
</sentence>
<sentence sent_id="2.224.2" iso_lang="myv" text="Шкань ютазь морянь потмаксось велявтсь модакс.">
</sentence>
<sentence sent_id="2.224.3" iso_lang="myv" text="Вана мекс моданть потсто пек сэрей или аволь пек сэрей таркатнесэ мукшныть кевень уголия.">
</sentence>
<sentence sent_id="2.225.1" iso_lang="myv" text="Истя учёнойтне толковизь сень, кода миллионт иень перть теевсь кевень уголиясь.">
</sentence>
<sentence sent_id="2.226.1" iso_lang="myv" text="Моданть историянзо тонавтнезь учёнойтне невтизь, што Модась эри аволь сисем тыщадо ламо иеть, кода тонавты религиясь, но ламо миллионт иеть.">
</sentence>
<sentence sent_id="2.227.1" iso_lang="myv" text="Кода добовить кевень уголиянть.">
</sentence>
<sentence sent_id="2.228.1" iso_lang="myv" text="Кевень уголиясь моданть потсо ашти пластсо, конатне вейкест-вейкест °йстэ явозь пандонь эрьва кодамо породасо.">
</sentence>
<sentence sent_id="2.228.2" iso_lang="myv" text="Пластнэнь эчкест эрьва кодамо, сон сеетьстэ эрси 2—3 метрань туро.">
</sentence>
<sentence sent_id="2.229.1" iso_lang="myv" text="Кевень уголиянть добовамонзо кис теить домка лисьмат— шахтат (18 рис.).">
</sentence>
<sentence sent_id="2.229.2" iso_lang="myv" text="Шахтатнева якить подъемной машинат-клетть,">
</sentence>
<sentence sent_id="2.229.3" iso_lang="myv" text="сынст эйсэ валгить ды кузить робочейтне, сынст эйсэ кепсесызь моданть лангс добовазь уголсонтькак.">
</sentence>
<sentence sent_id="2.230.1" iso_lang="myv" text="18 рис. Кевень уголиянь шахта.">
</sentence>
<sentence sent_id="2.231.1" iso_lang="myv" text="Шахтатнень эйстэ молить мода потмонь коридорт.">
</sentence>
<sentence sent_id="2.231.2" iso_lang="myv" text="Сынст эзга путозь рельсат, конатнева вишкине вагонеткасо усксить кевень уголиянть.">
</sentence>
<sentence sent_id="2.231.3" iso_lang="myv" text="Коридортнэнь потолокост ды стенаст нежедезь чувтонь кеме нежесэ.">
</sentence>
<sentence sent_id="2.231.4" iso_lang="myv" text="Кевень уголиянь покш шахтатне молить мода потсо ульця ды теине проулка марто ош ёнов.">
</sentence>
<sentence sent_id="2.232.1" iso_lang="myv" text="Шахтасо роботыть углекопт.">
</sentence>
<sentence sent_id="2.232.2" iso_lang="myv" text="Сынь добовить модастонть „раужо золота“ — кевень уголия.">
</sentence>
<sentence sent_id="2.233.1" iso_lang="myv" text="Икелень шкасто кевень уголиянть добовасть малав свал кедьсэ.">
</sentence>
<sentence sent_id="2.233.2" iso_lang="myv" text="Эсь инструментсэнзэ — обушкасо — робочей забойщикесь лазнось кускат кевень уголиянь калгодо пластонть эйстэ.">
</sentence>
<sentence sent_id="2.233.3" iso_lang="myv" text="[!!]Робочей-катальщикесь вачкилизе лазнозь уголиянть тележкас ды ускилизе тов, косо сонзэ вачкилизь алашасо усксема тележкас.">
</sentence>
<sentence sent_id="2.233.4" iso_lang="myv" text="Те ульнесь пек стака робота сех а паро условиясо.">
</sentence>
<sentence sent_id="2.233.5" iso_lang="myv" text="Неень шкасто минек кевень уголиянь промышленностьсэнть яла седе ламо ды ламо нолдавить тевс отбойной молоткат ды врубовой машинат.">
</sentence>
<sentence sent_id="2.233.6" iso_lang="myv" text="Сынь лазныть уголиянть ламоксть седе бойкасто забойщикенть коряс, кона роботы кедьсэ (19 рис.).">
</sentence>
<sentence sent_id="2.234.1" iso_lang="myv" text="19 рис. Врубовой машинанть шахтасо роботазо.">
</sentence>
<sentence sent_id="2.235.1" iso_lang="myv" text="Отбойной молоткасо роботазь, минек забойщиктне максыть трудонь яла седе покш ды покш производительность.">
</sentence>
<sentence sent_id="2.235.2" iso_lang="myv" text="Васенцеде 1935 иестэ, Международной юношеской чинть каршо, донецкой забойщик Алексей Стаханов валгсь веть шахтав ды 6 часонь перть роботазь керясь 102 тоннат уголия.">
</sentence>
<sentence sent_id="2.235.3" iso_lang="myv" text="Те ульнесь рекордной выработка, кона 14 раз седе покшоль забойщикень обычной нормадонть.">
</sentence>
<sentence sent_id="2.236.1" iso_lang="myv" text="Стахановонь славной ушодксозо кепедизе шахтерской массанть.">
</sentence>
<sentence sent_id="2.236.2" iso_lang="myv" text="Ламо забойщикть тейсть Алексей А. Г. Стаханов отбойной молотка марто.">
</sentence>
<sentence sent_id="2.236.3" iso_lang="myv" text="Стахановонь примерэнзэ лацо, ды кой-конат сынст эйстэ кармасть максомо седе покш выработка.">
</sentence>
<sentence sent_id="2.236.4" iso_lang="myv" text="Истя ушодовсь Донбассо пек виев стахановской движениясь, кона бойкасто келемсь весе масторонок келес.">
</sentence>
<sentence sent_id="2.236.5" iso_lang="myv" text="Минек масторонь сех паро ломатне кармасть улеме стахановецэкс.">
</sentence>
<sentence sent_id="2.237.1" iso_lang="myv" text="Икеле добовазь кевень уголиянть робочейтненень савкшнось усксемс эсь вийсэ ды алашасо.">
</sentence>
<sentence sent_id="2.237.2" iso_lang="myv" text="Ней тень кис келейстэ тевс нолдавить минек механической транспортёрт ды конвейерт.">
</sentence>
<sentence sent_id="2.237.3" iso_lang="myv" text="Те апак лотксе молиця лентат, конатнень лангс кайсить уголиянть.">
</sentence>
<sentence sent_id="2.237.4" iso_lang="myv" text="Добовазь уголиянть электровоз вельде ускить главной шахтантень, косто сонзэ кепедьсызь ушов.">
</sentence>
<sentence sent_id="2.238.1" iso_lang="myv" text="Кевень уголиясь нолдави тевс сех пек прок уштомапель.">
</sentence>
<sentence sent_id="2.238.2" iso_lang="myv" text="Теде башка, кевень уголиястонть получить эрьва кодат лезэв продуктат; кевень уголиянть эйстэ воздухтомо калязь получить кокс, кевень уголиянь смола ды светильной газ.">
</sentence>
<sentence sent_id="2.238.3" iso_lang="myv" text="Коксось эряви чугунонь солавтомс.">
</sentence>
<sentence sent_id="2.238.4" iso_lang="myv" text="Кевень уголиянь смоланть эйстэ теить краскат, лекарстват ды ламо лията продуктат.">
</sentence>
<sentence sent_id="2.238.5" iso_lang="myv" text="Светильной газось моли ульцянь валдомтомс ды газовой кухнятнес.">
</sentence>
<sentence sent_id="2.239.1" iso_lang="myv" text="СССР-нть пек ламо кевень уголиязо.">
</sentence>
<sentence sent_id="2.239.2" iso_lang="myv" text="Ламо кевень уголия добовави минек Донецкой бассейнасонть — юг ёно ды Кузнецкой бассейнасонть — Сибирьсэ.">
</sentence>
<sentence sent_id="2.239.3" iso_lang="myv" text="Кевень уголиянь залежт мусть минек Союзонь ламо таркава.">
</sentence>
<sentence sent_id="2.240.1" iso_lang="myv" text="Кевень уголиянь запастнэнь кувалт Советской Союзось зани омбоце тарка, добовамонзо кувалт жо сон ней лиссь нилеце таркас весе мирэнть лангсо.">
</sentence>
<sentence sent_id="2.241.1" iso_lang="myv" text="Кода добовить нефтанть.">
</sentence>
<sentence sent_id="2.242.1" iso_lang="myv" text="Нефтанть мукшныть мода потсто эрьва кодамо сэрьстэ.">
</sentence>
<sentence sent_id="2.242.2" iso_lang="myv" text="Тосо, косо мода потсо ламо нефта, сон сеетьстэ лисни мода ушов.">
</sentence>
<sentence sent_id="2.243.1" iso_lang="myv" text="20 рис. Нефтань залежтне мода потсо.">
</sentence>
<sentence sent_id="2.244.1" iso_lang="myv" text="Икелень шкасто лисиця нефтанть пурнылизь кечесэ.">
</sentence>
<sentence sent_id="2.244.2" iso_lang="myv" text="Мейле кармасть чувомо специальной лисьмат ды нефтанть тосто амолькшнесть ведрасо.">
</sentence>
<sentence sent_id="2.244.3" iso_lang="myv" text="Лисьматнень чувомсто нефтась лиясто виевстэ ёртови верев ды чави фонтанокс.">
</sentence>
<sentence sent_id="2.244.4" iso_lang="myv" text="Нефтась чуди эрьва ёнов ды ламо сонзэ эйстэ истя ёмси.">
</sentence>
<sentence sent_id="2.245.1" iso_lang="myv" text="Неень шкасто тевс нолдыть нефтань добовамонь лия, седе паро способт.">
</sentence>
<sentence sent_id="2.245.2" iso_lang="myv" text="Нефтань добовамонь кис ней теить аволь лисьмат, но теине буровой скважинат.">
</sentence>
<sentence sent_id="2.245.3" iso_lang="myv" text="Скважинанть пелема таркантень теить специальной вышкат.">
</sentence>
<sentence sent_id="2.245.4" iso_lang="myv" text="Модантень совавтыть стальной бур.">
</sentence>
<sentence sent_id="2.245.5" iso_lang="myv" text="Сонзэ эйсэ велявты электричества.">
</sentence>
<sentence sent_id="2.245.6" iso_lang="myv" text="Моданть эйс скважинань пелезь, бурось эци яла седе алов.">
</sentence>
<sentence sent_id="2.245.7" iso_lang="myv" text="Бути пелемстэ понги калгодо кев, сестэ стальной буронть полавтсызь алмазнойсэ.">
</sentence>
<sentence sent_id="2.245.8" iso_lang="myv" text="Алмазной бурось пели сех калгодо кевтнень.">
</sentence>
<sentence sent_id="2.245.9" iso_lang="myv" text="Буронть мельга сеске жо скважинантень нолдыть металлической труба, кона озы яла седе алов ды алов.">
</sentence>
<sentence sent_id="2.245.10" iso_lang="myv" text="Васенце трубантень винтить омбоце, колмоце, се шкас, зярс а пачкодить нефтань слойтненень.">
</sentence>
<sentence sent_id="2.246.1" iso_lang="myv" text="21 рис. Нефтань вышкат.">
</sentence>
<sentence sent_id="2.247.1" iso_lang="myv" text="Скважинастонть нефтась сеетьстэ лиси трубаванть фонтан ладсо ды чуди эрьва ков.">
</sentence>
<sentence sent_id="2.247.2" iso_lang="myv" text="Штобу кирдемс нефтанть, трубатненень теить крант.">
</sentence>
<sentence sent_id="2.247.3" iso_lang="myv" text="Бути нефтась сонсь а кузи верев, сонзэ качаясызь насоссо.">
</sentence>
<sentence sent_id="2.248.1" iso_lang="myv" text="Добовазь нефтанть качаясызь кшнинь трубава или перегонной заводтнэс, или пек покш кшнинь чанс, косо сонзэ ванстасызь.">
</sentence>
<sentence sent_id="2.248.2" iso_lang="myv" text="Тестэ нефтанть усксызь масторонть сеть районтнэс, косо сон эряви.">
</sentence>
<sentence sent_id="2.249.1" iso_lang="myv" text="Нефтась, истя жо кода кевень уголияськак, нолдави тевс аволь ансяк уштомапелекс, но лия продуктань получамскак.">
</sentence>
<sentence sent_id="2.249.2" iso_lang="myv" text="Перегонной заводтнэсэ нефтанть эйстэ получить бензин, карасин, мазут.">
</sentence>
<sentence sent_id="2.249.3" iso_lang="myv" text="Мазутонть эйстэ мейле получить парафин, вазелин, машинатненень ваднема ойть ды лия лезэв продуктат.">
</sentence>
<sentence sent_id="2.250.1" iso_lang="myv" text="Нефтань запастнэнь кувалт Советской Союзось — пек сюпав мастор весе мирэнть лангсо.">
</sentence>
<sentence sent_id="2.250.2" iso_lang="myv" text="Ламо нефта минек добовави Закавказьясо, Средней Азиясо, Уралсо, Сибирьсэ ды лия таркасо.">
</sentence>
<sentence sent_id="2.250.3" iso_lang="myv" text="Царской Россиянть коряс нефтань добовамось минек кайсь колмо раз седе ламодо.">
</sentence>
<sentence sent_id="2.250.4" iso_lang="myv" text="Нефтань добовамонть кувалт Советской Союзось зани ней омбоце тарка весе мирэнть лангсо.">
</sentence>
<sentence sent_id="2.251.1" iso_lang="myv" text="Уштомапелесь СССР-нь народной хозяйствасонть.">
</sentence>
<sentence sent_id="2.252.1" iso_lang="myv" text="Уштомапеленть пек покш значениязо минек народной хозяйствасонть.">
</sentence>
<sentence sent_id="2.252.2" iso_lang="myv" text="Пек ламо уштомапель моли минек фабр и к а т н е ды заводтнэс ды электростанциятнес.">
</sentence>
<sentence sent_id="2.252.3" iso_lang="myv" text="Паровозтнэ ды пароходтнэ, автомобильтне ды аэроплантнэ истя жо а роботавить уштомапельтеме.">
</sentence>
<sentence sent_id="2.252.4" iso_lang="myv" text="Уштомапелесь эряви велень хозяйствасо трактортнэнь ды комбайнатнень роботамост туртовгак.">
</sentence>
<sentence sent_id="2.252.5" iso_lang="myv" text="Теде башка, уштомапелесь эряви эрямо таркань валдомтомс ды уштомс.">
</sentence>
<sentence sent_id="2.252.6" iso_lang="myv" text="Уштомапелесь ды металлтнэ — те масторонть весе хозяйственной эрямонзо основа.">
</sentence>
<sentence sent_id="2.253.1" iso_lang="myv" text="Минь кастатанок ды карматано кастомо минек уштомапелень промышленностенть.">
</sentence>
<sentence sent_id="2.253.2" iso_lang="myv" text="Уштомапелень добовамо тевсэнть минь сасатано ды икельдятано ламо капиталистической мастортнэнь.">
</sentence>
<sentence sent_id="2.253.3" iso_lang="myv" text="Кода уш минь содатано, торфонь добовамо тевсэнть Советской Союзось зани мирэнть лангсо васенце тарка, кевень уголиянь добовамо тевсэнть — нилеце тарка, нефтань добовамо тевсэнть — омбоце тарка.">
</sentence>
<sentence sent_id="2.254.1" iso_lang="myv" text="Уштомапелень промышленностенть кастазь, минь кемекстатано минек масторонть виевчинзэ.">
</sentence>
<sentence sent_id="2.255.1" iso_lang="myv" text="МЕТАЛЛТНЭ.">
</sentence>
<sentence sent_id="2.256.1" iso_lang="myv" text="Кшнись, пижесь, алюминиесь, свинецэсь, золотась — весе неть металлт.">
</sentence>
<sentence sent_id="2.256.2" iso_lang="myv" text="Металлтнэнь значенияст пек покш.">
</sentence>
<sentence sent_id="2.256.3" iso_lang="myv" text="Машинатне ды станоктнэ, пароходтнэ ды паровозтнэ, автомобильтне ды аэроплантнэ, рельсатне ды сэльтне теезь металлсто.">
</sentence>
<sentence sent_id="2.256.4" iso_lang="myv" text="Сех пек покш значениязо кшнинть.">
</sentence>
<sentence sent_id="2.257.1" iso_lang="myv" text="Кодат жо металлтнэнь свойстваст?">
</sentence>
<sentence sent_id="2.257.2" iso_lang="myv" text="Мейсэ а вейкетьчись металлтнэнь ды лия телатнень ютксо?">
</sentence>
<sentence sent_id="2.258.1" iso_lang="myv" text="Бути ёзамс топода пижень ярмаконть, сон тееви цитницякс.">
</sentence>
<sentence sent_id="2.258.2" iso_lang="myv" text="Цитнить золотась, сиясь, пижесь, цитнить лия металлтнэяк.">
</sentence>
<sentence sent_id="2.258.3" iso_lang="myv" text="Цитнеманть коряс шождыне содамс металлонть.">
</sentence>
<sentence sent_id="2.258.4" iso_lang="myv" text="Весе металлтнэнь ули особой металлической цитнемаст.">
</sentence>
<sentence sent_id="2.259.1" iso_lang="myv" text="Кие ульнекшнесь кузницясо, се неизе, кода эждезь кшнись молоткасо вачкодемадонть прими эрявикс форма.">
</sentence>
<sentence sent_id="2.259.2" iso_lang="myv" text="Кевесь жо молоткасо лоштямодонть тапави, велявты порошококс.">
</sentence>
<sentence sent_id="2.259.3" iso_lang="myv" text="Металлтнэ коваявить, сынь ковкойть.">
</sentence>
<sentence sent_id="2.260.1" iso_lang="myv" text="Пек эждезь металлтнэнь можна аволь ансяк коваямс, но таргамс уськекскак.">
</sentence>
<sentence sent_id="2.260.2" iso_lang="myv" text="Металлтнэ тягучейть, сынст ули тягучестест.">
</sentence>
<sentence sent_id="2.261.1" iso_lang="myv" text="Металлтнэ — калгодо вешестват, ансяк вейке металлось— ртутесь — сави исключениякс.">
</sentence>
<sentence sent_id="2.261.2" iso_lang="myv" text="Ртутесь — вецана металл.">
</sentence>
<sentence sent_id="2.261.3" iso_lang="myv" text="Но эждемстэ калгодо металлтнэнь можна теемс вецанакс.">
</sentence>
<sentence sent_id="2.261.4" iso_lang="myv" text="Тень шождыне неемс, бути саемс киве поколь, путомс сонзэ металлической пенчес ды эждемс спиртовкань или примусонь толсо.">
</sentence>
<sentence sent_id="2.261.5" iso_lang="myv" text="Зярдо кивесь пек эжи, сон тееви вецанакс, солы.">
</sentence>
<sentence sent_id="2.261.6" iso_lang="myv" text="Металлтнэнь ули плавкостест.">
</sentence>
<sentence sent_id="2.262.1" iso_lang="myv" text="Бути саемс суликань палкине ды аравтомс вейке пензэ спиртовкань или примусонь толс, то сон а эжи се пестэнть, конадо тынь кирдтядо эйсэнзэ.">
</sentence>
<sentence sent_id="2.262.2" iso_lang="myv" text="Бути саемс истямонь кувалмсо жо ды истямонь эчксэ пижень или кшнинь уське ды аравтомс вейке пензэ спиртовкань или примусонь толс, то кедентень, конаньсэ тынь кирдтядо уськень омбоце пенть, ули пси.">
</sentence>
<sentence sent_id="2.262.3" iso_lang="myv" text="Те лиси секс, што металлтнэ парсте ютавтыть лембе.">
</sentence>
<sentence sent_id="2.263.1" iso_lang="myv" text="Электрической проводтнэнь тейнесызь металлической (сех пек пижень) уськестэ.">
</sentence>
<sentence sent_id="2.263.2" iso_lang="myv" text="Истя теить секс, што металлтнэ парсте ютавтыть электричества.">
</sentence>
<sentence sent_id="2.264.1" iso_lang="myv" text="Вере ёвтнезь свойстватне улить весе металлтнэнь, но эрьва кодат металлтнэ лиятат вейкест-вейкест эйстэ.">
</sentence>
<sentence sent_id="2.264.2" iso_lang="myv" text="Кшнись аволь пиженть кондямо, золотась аволь пиженть ды кшнинть кондямо.">
</sentence>
<sentence sent_id="2.265.1" iso_lang="myv" text="Кшнись, сталесь, чугунось — раужо металлт.">
</sentence>
<sentence sent_id="2.265.2" iso_lang="myv" text="Пижесь, свинецэсь, алюминиесь — цветной металлт.">
</sentence>
<sentence sent_id="2.265.3" iso_lang="myv" text="Золотась — драгоценн й металл.">
</sentence>
<sentence sent_id="2.266.1" iso_lang="myv" text="Ансяк аволь ламо металлтнэ природасонть вастневить ванькстэ.">
</sentence>
<sentence sent_id="2.266.2" iso_lang="myv" text="Сех сеетьстэ металлтнэ вастневить эрьва кодамо рудасо.">
</sentence>
<sentence sent_id="2.266.3" iso_lang="myv" text="Рудатне — те пандонь породат, конатнесэ ули металл ды конатнестэ, можна добовамс те металлонть.">
</sentence>
<sentence sent_id="2.266.4" iso_lang="myv" text="Рудатне аштить мода потсо.">
</sentence>
<sentence sent_id="2.266.5" iso_lang="myv" text="Лиясто сынь аштить аволь васоло ды лисить лангс, но сех сеетьстэ сынь аштить моданть потсо пек ало.">
</sentence>
<sentence sent_id="2.267.1" iso_lang="myv" text="Кшнинь рудатне.">
</sentence>
<sentence sent_id="2.268.1" iso_lang="myv" text="Кшнись получави кшнинь рудасто.">
</sentence>
<sentence sent_id="2.268.2" iso_lang="myv" text="Сех питней рудатне аштить пандосо.">
</sentence>
<sentence sent_id="2.268.3" iso_lang="myv" text="Те — бурой железнякось, якстере железнякось ды раужо магнитной железнякось.">
</sentence>
<sentence sent_id="2.268.4" iso_lang="myv" text="Магнитной железняконь кона-кона покольтне таргить эсь эйзэст кшнинь предметнэнь магнит лацо (22 рис.).">
</sentence>
<sentence sent_id="2.269.1" iso_lang="myv" text="СССР-сэ кшнинь рудат улить сех ламо Уралсо, Криворожьясо ды Керчь маласо— юг ёно ды Кузбассо—Сибирьсэ.">
</sentence>
<sentence sent_id="2.270.1" iso_lang="myv" text="Уралсо магнитной железняконть эйстэ улить цела пандот, примеркс Магнитноесь, Высокоесь, Благодатесь.">
</sentence>
<sentence sent_id="2.271.1" iso_lang="myv" text="Магнитной пандонть вакссо ней строязь чугунонь содавтомань кис пек покш завод ды вакссонзо кассь покш ош Магнитогорск.">
</sentence>
<sentence sent_id="2.272.1" iso_lang="myv" text="Кшнинь рудань добовамонть кувалт Советской Союзось зани ней омбоце тарка весе мирэнть лангсо.">
</sentence>
<sentence sent_id="2.273.1" iso_lang="myv" text="22 рис. Магнитной железняк.">
</sentence>
<sentence sent_id="2.274.1" iso_lang="myv" text="Кода добовить кшнинь руданть.">
</sentence>
<sentence sent_id="2.275.1" iso_lang="myv" text="Пандотнесэ, косо рудась ашти аволь сэрейстэ, сонзэ таргамонь кис чувить келей панжадо ямат — карьерт.">
</sentence>
<sentence sent_id="2.276.1" iso_lang="myv" text="Секс што рудась — пандонь калгодо порода, то синдтреме кедьсэ сонзэ пек стака ды аволь выгодна.">
</sentence>
<sentence sent_id="2.276.2" iso_lang="myv" text="Руданть сезнить динамитсэ.">
</sentence>
<sentence sent_id="2.276.3" iso_lang="myv" text="Сезнематнень тейнить сестэ, зярдо робочейтне туить рудникенть эйстэ.">
</sentence>
<sentence sent_id="2.277.1" iso_lang="myv" text="Мода потсто руданть таргамонзо кис чувить сэрей лисьмат—шахтат.">
</sentence>
<sentence sent_id="2.277.2" iso_lang="myv" text="Шахтанть потмаксонзо эйстэ теить боковой ходт сеть таркатненень, косто саить руданть.">
</sentence>
<sentence sent_id="2.278.1" iso_lang="myv" text="Мода потсо роботатне седе сложнойть ды опаснойть лангсонсетнень коряс.">
</sentence>
<sentence sent_id="2.278.2" iso_lang="myv" text="Сави бороцямс лондадомань опасностенть каршо, тень кис шахтатнесэ теить крепленият.">
</sentence>
<sentence sent_id="2.279.1" iso_lang="myv" text="Эряви истя жо ваномс веденть качаямонзо мельга, лиякс сон может ваявтомо шахтанть.">
</sentence>
<sentence sent_id="2.279.2" iso_lang="myv" text="Теде башка, эряви качаямс колавозь воздухонть ды совавтомс свежа воздух.">
</sentence>
<sentence sent_id="2.280.1" iso_lang="myv" text="Истя ломатне эцить моданть потс ды саить сонзэ парочинзэ.">
</sentence>
<sentence sent_id="2.281.1" iso_lang="myv" text="Кода получить чугун, сталь ды кшни.">
</sentence>
<sentence sent_id="2.282.1" iso_lang="myv" text="Васня кшнинь рудастонть-получить чугун.">
</sentence>
<sentence sent_id="2.282.2" iso_lang="myv" text="Чугунонть солавтсызь особой каштомсо, конатнеде мерить доменной каштом или домна (23 рис.).">
</sentence>
<sentence sent_id="2.283.1" iso_lang="myv" text="23 рис. Доменной каштом.">
</sentence>
<sentence sent_id="2.284.1" iso_lang="myv" text="Домнась—те башнянь кондямо пек покш каштом, сэрезэ 20—-30 метрат.">
</sentence>
<sentence sent_id="2.284.2" iso_lang="myv" text="Домнанть «сыремтьсызь» (кирвастьсызь) ансяк весть, мейле сон апак лотксе роботы зярыя иень перть.">
</sentence>
<sentence sent_id="2.285.1" iso_lang="myv" text="Домнатненень верде вачкить уголия ды руда, истя жо известь ды песок сень кис, штобу панемс рудастонть зыянов примесьтнень.">
</sentence>
<sentence sent_id="2.285.2" iso_lang="myv" text="Алдо жо сонзэ эйс апак лотксе пувить ванькс пси воздух.">
</sentence>
<sentence sent_id="2.285.3" iso_lang="myv" text="Сон эряви уголиянь паломантень.">
</sentence>
<sentence sent_id="2.286.1" iso_lang="myv" text="Уголиянть паломсто руданть эйстэ яви кшнись, сон човоргады апак пало уголиянь кадовикстнэнь марто ды тееви чугун.">
</sentence>
<sentence sent_id="2.287.1" iso_lang="myv" text="Солавтозь чугунось чуди домнанть потмаксос.">
</sentence>
<sentence sent_id="2.287.2" iso_lang="myv" text="Кода эйстэнзэ пурнави ламо, сестэ домнань алкссонть пелить варя, кона ваднезель сёвоньсэ.">
</sentence>
<sentence sent_id="2.287.3" iso_lang="myv" text="Сонзэ эйстэ солавтозь чугунось толонь струякс чуди жолобтнэва ды мейле калгодкстоми.">
</sentence>
<sentence sent_id="2.288.1" iso_lang="myv" text="Чугунонь эрьва 100 пелькстнэс сави 3—6 пелькст уголия.">
</sentence>
<sentence sent_id="2.288.2" iso_lang="myv" text="Чугунось пек калгодо, но хрупкой; вачкодемадонть сон сиви.">
</sentence>
<sentence sent_id="2.288.3" iso_lang="myv" text="Эйстэнзэ валыть эрьва кодат предметт.">
</sentence>
<sentence sent_id="2.289.1" iso_lang="myv" text="Специальной каштомтнэсэ чугунонть эйстэ получить сталь ды кшни.">
</sentence>
<sentence sent_id="2.289.2" iso_lang="myv" text="Солавтозь чугунонть пачк пувить воздухонь виев струя.">
</sentence>
<sentence sent_id="2.289.3" iso_lang="myv" text="Уголиянть пельксэзэ тень пингстэ палы.">
</sentence>
<sentence sent_id="2.289.4" iso_lang="myv" text="Бути 100 пелькстнэнь лангс кадовсь 1/2—2 пелькст уголия, сэстэ тееви сталь.">
</sentence>
<sentence sent_id="2.289.5" iso_lang="myv" text="Сталесь пек калгодо ды ковкой.">
</sentence>
<sentence sent_id="2.289.6" iso_lang="myv" text="Сталенть эйстэ теить машинат, инструментт ды рельсат.">
</sentence>
<sentence sent_id="2.290.1" iso_lang="myv" text="Бути солавтозь чугунсонть палы малав весе уголиясь, сестэ тееви кшни.">
</sentence>
<sentence sent_id="2.290.2" iso_lang="myv" text="Кшнинть нолдыть тевс тосо, косо эряви чевте металл, примеркс сонзэ эйстэ теить листт кудо прянь вельтямс, ведрань, тазонь ды лия вещань теемс.">
</sentence>
<sentence sent_id="2.291.1" iso_lang="myv" text="Кшнись воздухсо чемении.">
</sentence>
<sentence sent_id="2.291.2" iso_lang="myv" text="Секс кшнинь изделиятнень вельтякшносызь краскасо или а чеменииця металлсо — цинксэ, никельсэ ды лиясо.">
</sentence>
<sentence sent_id="2.292.1" iso_lang="myv" text="Сталесь истя жо чемении ды машинатне тень эйстэ седе куроксто каладыть.">
</sentence>
<sentence sent_id="2.292.2" iso_lang="myv" text="Ламо вий савсь путомс, штобу получамс а чеменииця сталь.">
</sentence>
<sentence sent_id="2.292.3" iso_lang="myv" text="Ды сонзэ получизь.">
</sentence>
<sentence sent_id="2.292.4" iso_lang="myv" text="А чеменииця сталень анокстамо способонь муемась — советской науканть ды техниканть покш победаст.">
</sentence>
<sentence sent_id="2.293.1" iso_lang="myv" text="Царской Россиясонть чугун, сталь ды кшни нолдасть пек а ламо.">
</sentence>
<sentence sent_id="2.293.2" iso_lang="myv" text="Ней жо СССР-сэ строить ды сыремтить од домнат.">
</sentence>
<sentence sent_id="2.294.1" iso_lang="myv" text="Советской Союзось кастызе чугунонь производстванть малав ниле раз, сталень производстванть жо —ниледе ламоксть ды зани ней чугунонь производстванть кувалт омбоце тарка, сталень производстванть кувалт жо — колмоце тарка весе мирэнть лангсо.">
</sentence>
<sentence sent_id="2.295.1" iso_lang="myv" text="Пиже.">
</sentence>
<sentence sent_id="2.296.1" iso_lang="myv" text="Пижесь природасонть сех сеетьстэ вастневи рудасо, но сон вастневи ванькстэяк.">
</sentence>
<sentence sent_id="2.296.2" iso_lang="myv" text="Те — самородной пиже.">
</sentence>
<sentence sent_id="2.297.1" iso_lang="myv" text="Рудастонть пижесь солавтови истя жо, кода кшниськак.">
</sentence>
<sentence sent_id="2.298.1" iso_lang="myv" text="Ванькс пижесь якстере.">
</sentence>
<sentence sent_id="2.298.2" iso_lang="myv" text="Сон парсте коваяви ды таргави уськекс.">
</sentence>
<sentence sent_id="2.298.3" iso_lang="myv" text="Но сон пек чевте, секс ванькс пиженть чуросто нолтнесызь изделиянь теемс.">
</sentence>
<sentence sent_id="2.298.4" iso_lang="myv" text="Бути солавтомс пиженть лия металл марто, то получавить калгодо сплавт.">
</sentence>
<sentence sent_id="2.299.1" iso_lang="myv" text="Пижень ды кивень сплавонтень мерить бронза.">
</sentence>
<sentence sent_id="2.299.2" iso_lang="myv" text="Бронзась нолтневи тевс машиностроениясонть.">
</sentence>
<sentence sent_id="2.299.3" iso_lang="myv" text="Бронзастонть теить статуят ды лия мазылгавтомат.">
</sentence>
<sentence sent_id="2.300.1" iso_lang="myv" text="Пижень ды цинкень сплавонтень мерить латунь.">
</sentence>
<sentence sent_id="2.300.2" iso_lang="myv" text="Ламо вешть, конатненень мерить пижень, алкукс жо теезь латуньстэ.">
</sentence>
<sentence sent_id="2.300.3" iso_lang="myv" text="Пиженть эйстэ латуненть аволь стака явтамс сонзэ тюжа тюсонзо кувалт.">
</sentence>
<sentence sent_id="2.300.4" iso_lang="myv" text="Латуненть пек ламосо нолдыть тевс машиностроениясонть ды военной тевсэнть.">
</sentence>
<sentence sent_id="2.301.1" iso_lang="myv" text="Алюминий.">
</sentence>
<sentence sent_id="2.302.1" iso_lang="myv" text="Алюминиесь — од металл: васенцеде сонзэ получизь сядошка иеть теде икеле.">
</sentence>
<sentence sent_id="2.302.2" iso_lang="myv" text="Сестэ сонзэ питнезэ ульнесь пек покш.">
</sentence>
<sentence sent_id="2.302.3" iso_lang="myv" text="[!!]Вейке килограммозо аштиль 1200 целковойть, секс што эзть машто сонзэ дёшовасто получамо.">
</sentence>
<sentence sent_id="2.302.4" iso_lang="myv" text="[!!]Сонзэ эйстэ тейнильть ансяк мазылгавтнемат.">
</sentence>
<sentence sent_id="2.303.1" iso_lang="myv" text="Ансяк аволь умок электричестванть лездамонзо кувалт кармасть получамо алюминий дёшова способсо.">
</sentence>
<sentence sent_id="2.304.1" iso_lang="myv" text="Алюминиесь кармась улеме эрявикс металлокс.">
</sentence>
<sentence sent_id="2.304.2" iso_lang="myv" text="Сон саи эстензэ яла седе покш тарка минек хозяйствасонть.">
</sentence>
<sentence sent_id="2.304.3" iso_lang="myv" text="Ды можна меремс, што алюминиесь — те икеле пелень металл.">
</sentence>
<sentence sent_id="2.305.1" iso_lang="myv" text="Мекс жо алюминиесь пани лия металлтнэнь?">
</sentence>
<sentence sent_id="2.305.2" iso_lang="myv" text="Алюминиесь — сех пек сравтовозь металл моданть лангсо.">
</sentence>
<sentence sent_id="2.305.3" iso_lang="myv" text="Ваньксстэ сон а вастневи, но сонзэ эйстэ ламо пандонь эрьва кодамо породатнесэ.">
</sentence>
<sentence sent_id="2.306.1" iso_lang="myv" text="Алюминиенть добовить сех пек рудасто—-бокситстэ.">
</sentence>
<sentence sent_id="2.306.2" iso_lang="myv" text="Сонзэ покш залежензэ аштить Ленинградской областьсэ ды Уралсо.">
</sentence>
<sentence sent_id="2.307.1" iso_lang="myv" text="Рудастонть алюминий получить электричествасо.">
</sentence>
<sentence sent_id="2.308.1" iso_lang="myv" text="Алюминиесь — ашо серебристой металл.">
</sentence>
<sentence sent_id="2.308.2" iso_lang="myv" text="Воздухсо сон а вельтяви чеменьсэ.">
</sentence>
<sentence sent_id="2.308.3" iso_lang="myv" text="Алюминиесь шождыне, секс сон получияк истямо покш значения аэроплантнэнь ды дирижаблятнень строямо тевсэ.">
</sentence>
<sentence sent_id="2.309.1" iso_lang="myv" text="Но алюминиесь — чевте металл, секс сонзэ нолдасызь тевс сех сеетьстэ лия металл марто сплавсо.">
</sentence>
<sentence sent_id="2.310.1" iso_lang="myv" text="Ды сеть вещтне, конатненень мерить алюминиевойть, примеркс пенчтне, кружкатне, алкукс жо теезь лия металл марто алюминиень сплавсто.">
</sentence>
<sentence sent_id="2.311.1" iso_lang="myv" text="Царской Россиясонть овсе арасель эсь алюминий.">
</sentence>
<sentence sent_id="2.311.2" iso_lang="myv" text="Советской Союзось тейсь эсь алюминиевой промышленность ды алюминиень производстванть кувалт зани ней колмоце тарка весе мирэнть лангсо.">
</sentence>
<sentence sent_id="2.312.1" iso_lang="myv" text="Свинец.">
</sentence>
<sentence sent_id="2.313.1" iso_lang="myv" text="Природасонть свинецэсь вастневи сех пек рудакс, конанень мерить свинцовой блеск.">
</sentence>
<sentence sent_id="2.314.1" iso_lang="myv" text="Свинецэсь — пек чевте металл ды шождынстэ керяви пеельсэ.">
</sentence>
<sentence sent_id="2.314.2" iso_lang="myv" text="Секс свинецэнть нолтнесызь тевс сех пек истя жо сплавсо.">
</sentence>
<sentence sent_id="2.315.1" iso_lang="myv" text="Свинецэнь ды кивень сплавось шождынестэ солавтови ды нолтневи тевс запаямонь кис.">
</sentence>
<sentence sent_id="2.315.2" iso_lang="myv" text="Свинецэнь, кивень ды сурьмань сплавонть нолтнесызь тевс типографской буквань валомань кис.">
</sentence>
<sentence sent_id="2.315.3" iso_lang="myv" text="Свинецэнть эйстэ посуда а тейнить, секс што сон ядовитой.">
</sentence>
<sentence sent_id="2.316.1" iso_lang="myv" text="Ванькс свинецэсь моли трубань, дробень, пулянь ды пломбань теемс.">
</sentence>
<sentence sent_id="2.317.1" iso_lang="myv" text="Золота.">
</sentence>
<sentence sent_id="2.318.1" iso_lang="myv" text="Золотась природасонть вастневи пандонь породатнесэ вишка покольнесэ или жилкасо.">
</sentence>
<sentence sent_id="2.318.2" iso_lang="myv" text="Чуросто золотась понгони покш покольсэяк—самородкасо.">
</sentence>
<sentence sent_id="2.319.1" iso_lang="myv" text="Пандонь породатнень яжавомсто золотань паморькстнэ понгонить песокс ды теевить золотань россипть.">
</sentence>
<sentence sent_id="2.319.2" iso_lang="myv" text="Песоконтень, конаньсэ ули золота, мерить золотоносной.">
</sentence>
<sentence sent_id="2.319.3" iso_lang="myv" text="Истямо песоксто золотанть добовить шлязь.">
</sentence>
<sentence sent_id="2.319.4" iso_lang="myv" text="Золотась — стака металл, секс шлямсто песоконть сайсы ведесь, золотань паморькстнэ жо кадовить се приборонть потмаксонтень, конань эйсэ шлить золотоносной песоконть.">
</sentence>
<sentence sent_id="2.320.1" iso_lang="myv" text="Золотоносной песоксонть золота пек а ламо.">
</sentence>
<sentence sent_id="2.320.2" iso_lang="myv" text="Ловить уш выгоднойкс шлямс золотоносной песоконть, бути сонзэ 160 килограммсонзо ули вейке грамм золота.">
</sentence>
<sentence sent_id="2.320.3" iso_lang="myv" text="Золотань добовамонь кис путыть пек ламо вий, секс сон питнейгак.">
</sentence>
<sentence sent_id="2.321.1" iso_lang="myv" text="Ванькс золотась — чевте металл; сонзэ тюсозо тюжа ды пек цитни.">
</sentence>
<sentence sent_id="2.321.2" iso_lang="myv" text="Воздухсонть сон а чемении.">
</sentence>
<sentence sent_id="2.321.3" iso_lang="myv" text="Золотась пек ковкой ды тягучей.">
</sentence>
<sentence sent_id="2.321.4" iso_lang="myv" text="Сех пек сонзэ нолдыть тевс ярмаконь чеканямс, истя жо мазылгавтнемань теемс.">
</sentence>
<sentence sent_id="2.321.5" iso_lang="myv" text="Изделиянь теемс золотанть нолдыть тевс сиянть или пиженть марто сплавсо.">
</sentence>
<sentence sent_id="2.322.1" iso_lang="myv" text="СССР-сэ золота добовить сех ламо Уралсо, Сибирьсэ, Средней Азиясо ды Дальне-Восточной крайсэ.">
</sentence>
<sentence sent_id="2.323.1" iso_lang="myv" text="Минек добовазь золотась моли Советской Союзонь золотань запасе.">
</sentence>
<sentence sent_id="2.323.2" iso_lang="myv" text="Золотань добовамонть кувалт минек масторось ней зани омбоце тарка весе мирэнть лангсо.">
</sentence>
<sentence sent_id="2.324.1" iso_lang="myv" text="Металлтнэ СССР-нь народной хозяйствасонть.">
</sentence>
<sentence sent_id="2.325.1" iso_lang="myv" text="Кода уштомапеленть, истя жо металлтнэньгак пек покш значенияст минек народной хозяйствасонть.">
</sentence>
<sentence sent_id="2.325.2" iso_lang="myv" text="Металлтнэнь сех главной значенияст ашти сеньсэ, што сынь эрявить машинатнень теемс.">
</sentence>
<sentence sent_id="2.325.3" iso_lang="myv" text="Машинатне жо миненек эрявить масторонть индустриализовамонзо кис.">
</sentence>
<sentence sent_id="2.326.1" iso_lang="myv" text="Ленинэнь заветэнзэ коряс минь кастатано минек стака индустриянть, сех пек машиностроениянть.">
</sentence>
<sentence sent_id="2.326.2" iso_lang="myv" text="Сталинской пятилеткатнень перть стака индустриясонть минь теинек покштояк покшт успехт.">
</sentence>
<sentence sent_id="2.327.1" iso_lang="myv" text="Минек строязь чугунонь солавтома пек покш заводт, кода, примеркс, Магнитогорскойсэ, Сталинскойсэ ды Макеевкасо.">
</sentence>
<sentence sent_id="2.327.2" iso_lang="myv" text="Неть колмо гигантнэ ськамост нолдыть зняро чугун, зяро нолдасть царской Россиянь весе заводтнэ.">
</sentence>
<sentence sent_id="2.328.1" iso_lang="myv" text="Строязь цветной металлонь солавтома пек покш заводт: примеркс, уральской пижень солавтома заводтнэ, волховской алюминиевой заводтнэ ды лият.">
</sentence>
<sentence sent_id="2.329.1" iso_lang="myv" text="Строязь Сталинградской, Челябинской ды Харьковской тракторной заводтнэ, Саратовской комбайнань заводось, Ростовской велень хозяйствань машинань заводось ды лият.">
</sentence>
<sentence sent_id="2.330.1" iso_lang="myv" text="Строязь заводт, конатне теить автомобильть, самолётт, моторт, паровозт ды вагонт.">
</sentence>
<sentence sent_id="2.331.1" iso_lang="myv" text="Войнадо икелень шканть коряс СССР-сэ машиностроениясь кассь комськавксово раз, ды хозяйствань те пек важной отраслясонть минек масторось зани ней омбоце тарка весе мирэнть лангсо.">
</sentence>
<sentence sent_id="2.332.1" iso_lang="myv" text="Зярдо бути удалов кадовозь велень хозяйствань масторсто Советской Союзось теевсь икелев молиця виев индустриальной масторокс.">
</sentence>
<sentence sent_id="3.1.1" iso_lang="myv" text="II. ВЕДЕСЬ.">
</sentence>
<sentence sent_id="3.2.1" iso_lang="myv" text="Ламо ведь моданть лангсо.">
</sentence>
<sentence sent_id="3.2.2" iso_lang="myv" text="Покштояк покш морят ды океант вельтить моданть поверхностензэ эйсэ.">
</sentence>
<sentence sent_id="3.2.3" iso_lang="myv" text="Кие ульнесь моря вакссо, се неизе, кодамо сон певтеме покш.">
</sentence>
<sentence sent_id="3.2.4" iso_lang="myv" text="А неяви косо ушодови, косо прядови.">
</sentence>
<sentence sent_id="3.2.5" iso_lang="myv" text="Ды неяви ансяк, што косо бути тосо, пек васоло, морясь васодеви менеленть марто.">
</sentence>
<sentence sent_id="3.3.1" iso_lang="myv" text="Пек ламо лейть, покшт ды вишкинеть эрьва ёнов чудить моданть ланга ды кандыть эсь ведест моряс ды океанс.">
</sentence>
<sentence sent_id="3.4.1" iso_lang="myv" text="Ламо ведь моданть алояк.">
</sentence>
<sentence sent_id="3.4.2" iso_lang="myv" text="Истя, кода чувить лисьма, сестэ пек или аволь пек сэрей таркасто муить ведь.">
</sentence>
<sentence sent_id="3.4.3" iso_lang="myv" text="Те — грунтовой ведь.">
</sentence>
<sentence sent_id="3.4.4" iso_lang="myv" text="Кона-кона таркатнесэ, примеркс латктнесэ, сон лиси лисьма прякс моданть лангс.">
</sentence>
<sentence sent_id="3.5.1" iso_lang="myv" text="Моданть велькссэяк, воздухсонть, ули ведь.">
</sentence>
<sentence sent_id="3.5.2" iso_lang="myv" text="Пельтне, конатне молить моданть велькссэ, аштить ведень пек вишка каплясто или эень кристаллсто.">
</sentence>
<sentence sent_id="3.5.3" iso_lang="myv" text="Пиземекс ды ловокс ведесь пры пельтнень эйстэ моданть лангс.">
</sentence>
<sentence sent_id="3.6.1" iso_lang="myv" text="Веденть покш значениязо кода природанть эрямосо, истя народной хозяйствасонтькак.">
</sentence>
<sentence sent_id="3.7.1" iso_lang="myv" text="Веденть колмо состояниянзо.">
</sentence>
<sentence sent_id="3.8.1" iso_lang="myv" text="Ведесь сех сеетьстэ эрси вецанакс, но ведесь аволь свал эрси вецанакс.">
</sentence>
<sentence sent_id="3.8.2" iso_lang="myv" text="Зярдо ведесь кельми, сон велявты эекс.">
</sentence>
<sentence sent_id="3.8.3" iso_lang="myv" text="Эесь—калгодо вещества.">
</sentence>
<sentence sent_id="3.8.4" iso_lang="myv" text="Зярдо жо ведесь коськи, сон велявты парокс.">
</sentence>
<sentence sent_id="3.8.5" iso_lang="myv" text="Парось—газонь кондямо вещества, кода минек перька аштиця воздухоськак.">
</sentence>
<sentence sent_id="3.9.1" iso_lang="myv" text="Значит, ведесь эрси колмо состояниясо: калгодо, вецана ды газонь кондямокс.">
</sentence>
<sentence sent_id="3.10.1" iso_lang="myv" text="1 опыт.">
</sentence>
<sentence sent_id="3.10.2" iso_lang="myv" text="Карматано стакансо эень эждеме.">
</sentence>
<sentence sent_id="3.10.3" iso_lang="myv" text="Сон солы ды велявты ведекс.">
</sentence>
<sentence sent_id="3.10.4" iso_lang="myv" text="Истя эждемстэ ведесь калгодо состояниясто тееви вецанакс.">
</sentence>
<sentence sent_id="3.11.1" iso_lang="myv" text="2 опыт.">
</sentence>
<sentence sent_id="3.11.2" iso_lang="myv" text="Карматно стакансо получазь веденть седе тов эждеме.">
</sentence>
<sentence sent_id="3.11.3" iso_lang="myv" text="Ведесь лаки ды велявты парокс.">
</sentence>
<sentence sent_id="3.11.4" iso_lang="myv" text="Истя эждемстэ ведесь вецана состояниясто тееви газонь кондямокс.">
</sentence>
<sentence sent_id="3.12.1" iso_lang="myv" text="Но ведесь вейке состояниясто омбоцес юты аволь ансяк эждемстэ, но кельмевтемстэяк.">
</sentence>
<sentence sent_id="3.13.1" iso_lang="myv" text="3 опыт.">
</sentence>
<sentence sent_id="3.13.2" iso_lang="myv" text="Нуртятано колбас ведь, пекстасынек колба варянть пробкасо, конань эйс ладязь ниркине суликань трубка (24 рис.).">
</sentence>
<sentence sent_id="3.13.3" iso_lang="myv" text="Эждясынек колбасо веденть лакамозонзо.">
</sentence>
<sentence sent_id="3.13.4" iso_lang="myv" text="Ведесь лаки ды велявты парокс.">
</sentence>
<sentence sent_id="3.13.5" iso_lang="myv" text="Ко а колбасонть, а трубка варянть маласояк пар а неяви.">
</sentence>
<sentence sent_id="3.13.6" iso_lang="myv" text="Тесэ алкуксонь а неявиця пар.">
</sentence>
<sentence sent_id="3.13.7" iso_lang="myv" text="Сон кепети верев, кельми ды велявты ведень пек мелкой каплинекс.">
</sentence>
<sentence sent_id="3.13.8" iso_lang="myv" text="Сынст эйстэ ашти туманось, кона неяви трубка варянть велькссэ.">
</sentence>
<sentence sent_id="3.13.9" iso_lang="myv" text="Истя кельмевтемстэ ведесь велявты газонь кондямо состояниясто вецанакс.">
</sentence>
<sentence sent_id="3.14.1" iso_lang="myv" text="24 рис.">
</sentence>
<sentence sent_id="3.15.1" iso_lang="myv" text="Бути кельмевтемс веденть пек, сон тееви эекс.">
</sentence>
<sentence sent_id="3.16.1" iso_lang="myv" text="4 опыт.">
</sentence>
<sentence sent_id="3.16.2" iso_lang="myv" text="Сайдяно чова суликань пузырек.">
</sentence>
<sentence sent_id="3.16.3" iso_lang="myv" text="Нуртятано эйзэнзэ а ламошка ведь.">
</sentence>
<sentence sent_id="3.16.4" iso_lang="myv" text="Путсынек ведь марто пузыреконть ловонь ды салонь смесес.">
</sentence>
<sentence sent_id="3.16.5" iso_lang="myv" text="Те смесесь пек кельми.">
</sentence>
<sentence sent_id="3.16.6" iso_lang="myv" text="Ведесь пузырькасонть кельми, велявты эекс.">
</sentence>
<sentence sent_id="3.16.7" iso_lang="myv" text="Истя кельмевтемстэ ведесь вецана состояниясто тееви калгодокс.">
</sentence>
<sentence sent_id="3.17.1" iso_lang="myv" text="Ванькс или аволь природной ведесь?">
</sentence>
<sentence sent_id="3.18.1" iso_lang="myv" text="Природной ведесь—те морякнень, эрькетнень, лейтнень, чудерькстнэнь ведесь.">
</sentence>
<sentence sent_id="3.18.2" iso_lang="myv" text="Природной ведесь зярдояк а эрси овсе ваньксэкс.">
</sentence>
<sentence sent_id="3.18.3" iso_lang="myv" text="Сонзэ эйсэ сеетьстэ эрси бутра.">
</sentence>
<sentence sent_id="3.18.4" iso_lang="myv" text="Сех пек бутравкс эрси леень ведесь тунда чады ведь шкане.">
</sentence>
<sentence sent_id="3.18.5" iso_lang="myv" text="Теде башка, ведьсэнть свал солазь эрьва кодат веществат.">
</sentence>
<sentence sent_id="3.18.6" iso_lang="myv" text="Сех ламо эрьва кодат веществат морянь солазь ведьсэнть.">
</sentence>
<sentence sent_id="3.18.7" iso_lang="myv" text="Морянь ведесь сэпей-салов, секс што сонзэ эйсэ ламо солазь сэпей ды салов салт.">
</sentence>
<sentence sent_id="3.19.1" iso_lang="myv" text="Хозяйствасо сеетьстэ эряви истямо ведь, конаньсэ арась бутра.">
</sentence>
<sentence sent_id="3.19.2" iso_lang="myv" text="Лиясто жо эрявкшны истямо ведьгак, конаньсэ овсе арасть кодаткак салт.">
</sentence>
<sentence sent_id="3.19.3" iso_lang="myv" text="Кода жо ванькскавтыть веденть бутрадонть ды сонзэ эйсэ солазь салтнэде?">
</sentence>
<sentence sent_id="3.20.1" iso_lang="myv" text="Сайдяно стакан ведь, путтано ведентень пенч сёвонь ды пенч сал.">
</sentence>
<sentence sent_id="3.20.2" iso_lang="myv" text="Човорясынек парынестэ.">
</sentence>
<sentence sent_id="3.20.3" iso_lang="myv" text="Сёвонесь ведьсэнть а солы ды сонзэ эйстэ ведесь бутралгадсь.">
</sentence>
<sentence sent_id="3.20.4" iso_lang="myv" text="Салось ведьсэнть солы ды сонзэ эйстэ ведесь теевсь саловокс.">
</sentence>
<sentence sent_id="3.20.5" iso_lang="myv" text="Истя минь анокстынек бутрав салов ведь.">
</sentence>
<sentence sent_id="3.20.6" iso_lang="myv" text="Снартсынек ванькскавтомс те веденть бутранть эйстэ ды эйсэнзэ солазь салонть эйстэ.">
</sentence>
<sentence sent_id="3.21.1" iso_lang="myv" text="Кода ванькскавтыть веденть бутрадонть.">
</sentence>
<sentence sent_id="3.22.1" iso_lang="myv" text="Опыт.">
</sentence>
<sentence sent_id="3.22.2" iso_lang="myv" text="Веденть бутранть эйстэ ванькскавтомань кис тейдяно фильтрования.">
</sentence>
<sentence sent_id="3.22.3" iso_lang="myv" text="Анокстатано ванькс фильтровальной конёвсто фильтр (25 рис.).">
</sentence>
<sentence sent_id="3.22.4" iso_lang="myv" text="Путсынек конёвонь фильтранть воронкас.">
</sentence>
<sentence sent_id="3.22.5" iso_lang="myv" text="Воронканть аравтсынек ванькс бутылкас.">
</sentence>
<sentence sent_id="3.22.6" iso_lang="myv" text="Карматано а ламонь а ламонь каямо фильтранть эйс минек анокставт бутрав салов веденть (26 рис.).">
</sentence>
<sentence sent_id="3.23.1" iso_lang="myv" text="25 рис. Кода теемс фильтранть?">
</sentence>
<sentence sent_id="3.24.1" iso_lang="myv" text="26 рис. Фильтрования.">
</sentence>
<sentence sent_id="3.25.1" iso_lang="myv" text="Минь каятано фильтранть эйс бутрав ведь, фильмастонть жо петни ванькс, валдо ведь.">
</sentence>
<sentence sent_id="3.25.2" iso_lang="myv" text="Лиси, што фильтрась кирди бутранть ды нолды веденть.">
</sentence>
<sentence sent_id="3.25.3" iso_lang="myv" text="Фильтрась ванькскавты веденть бутрадонть.">
</sentence>
<sentence sent_id="3.25.4" iso_lang="myv" text="Те улияк фильтрования.">
</sentence>
<sentence sent_id="3.26.1" iso_lang="myv" text="Минь фильтровинек бутрав веденть конёвонь фильтрань пачк.">
</sentence>
<sentence sent_id="3.26.2" iso_lang="myv" text="Истя жо фильтровить эрьва кодат бутрав вецана телат аптекатнесэ ды лабораториятнесэ.">
</sentence>
<sentence sent_id="3.26.3" iso_lang="myv" text="Водопроводной станциятнесэ веденть фильтровить сех сеетьстэ песоконь фильтрань пачк.">
</sentence>
<sentence sent_id="3.26.4" iso_lang="myv" text="Бути бутрав веденть нуртямс ванькс песоконь слой лангс, то песоконть пачк чуди ванькс, валдо ведь, бутрась жо кадови песоконть эйс.">
</sentence>
<sentence sent_id="3.26.5" iso_lang="myv" text="Водопроводной станциястонть моли уш фильтровазь ведь.">
</sentence>
<sentence sent_id="3.27.1" iso_lang="myv" text="Но ванькскавты ли фильтрась веденть салонть эйстэ, кона солазь сонзэ эйсэ?">
</sentence>
<sentence sent_id="3.27.2" iso_lang="myv" text="Варшасынек фильтровазь веденть кель лангс.">
</sentence>
<sentence sent_id="3.27.3" iso_lang="myv" text="Сон истямо жо салов, кодамо ульнеськак.">
</sentence>
<sentence sent_id="3.27.4" iso_lang="myv" text="Значит, фильтровазь можна ванькскавтомс веденть ансяк бутрадо.">
</sentence>
<sentence sent_id="3.27.5" iso_lang="myv" text="Солазь салонть эйстэ ведесь фильтровазь а ванькскавтови.">
</sentence>
<sentence sent_id="3.28.1" iso_lang="myv" text="Кода ванькскавты^ веденть сонзэ эйсэ солазь салонть эйстэ.">
</sentence>
<sentence sent_id="3.29.1" iso_lang="myv" text="Опыт.">
</sentence>
<sentence sent_id="3.29.2" iso_lang="myv" text="Штобу ванькскавтомс веденть сонзэ эйсэ солазь салонть эйстэ, тейдяно ведень перегонка (27 рис.).">
</sentence>
<sentence sent_id="3.30.1" iso_lang="myv" text="27 рис. Ведень перегонка.">
</sentence>
<sentence sent_id="3.31.1" iso_lang="myv" text="Нуртятано колбас фильтровазь салов ведь.">
</sentence>
<sentence sent_id="3.31.2" iso_lang="myv" text="Колбанть кургонзо потомдасынек пробкасо, конань эйс ладязь суликань трубка пе.">
</sentence>
<sentence sent_id="3.31.3" iso_lang="myv" text="Суликань трубкань омбоце пенть нолдасынек ванькс пробиркас.">
</sentence>
<sentence sent_id="3.31.4" iso_lang="myv" text="Пробирканть путсынек кельме ведьс или лов марто стаканс.">
</sentence>
<sentence sent_id="3.32.1" iso_lang="myv" text="Карматано эждеме колбасо веденть.">
</sentence>
<sentence sent_id="3.32.2" iso_lang="myv" text="Эждясынек лакамозонзо ды карматано лакавтомо.">
</sentence>
<sentence sent_id="3.32.3" iso_lang="myv" text="Шкань ютазь пробиркасонть появи ведь.">
</sentence>
<sentence sent_id="3.32.4" iso_lang="myv" text="Ведесь пробиркасонть яла ламолгады ды ламолгады.">
</sentence>
<sentence sent_id="3.32.5" iso_lang="myv" text="Косто жо саевсь те ведесь?">
</sentence>
<sentence sent_id="3.33.1" iso_lang="myv" text="Лакамсто ведесь велявты парокс.">
</sentence>
<sentence sent_id="3.33.2" iso_lang="myv" text="Трубкаванть парось лиси колбастонть ды понги кельме пробирканть эйс.">
</sentence>
<sentence sent_id="3.33.3" iso_lang="myv" text="Кельме пробиркасонть парось кельми ды велявты ведекс.">
</sentence>
<sentence sent_id="3.33.4" iso_lang="myv" text="Те ведесь пурнавияк пробиркасонть.">
</sentence>
<sentence sent_id="3.33.5" iso_lang="myv" text="Зярдо пробиркасонть пурнави ламо ведь, лоткавтсынек лакавтоманть.">
</sentence>
<sentence sent_id="3.34.1" iso_lang="myv" text="Истя минь панинек колбастонть веденть пельксэнзэ пробиркас,">
</sentence>
<sentence sent_id="3.34.2" iso_lang="myv" text="теинек ведень перегонка.">
</sentence>
<sentence sent_id="3.34.3" iso_lang="myv" text="Кодамо жо ведь минь получинек перегонкадонть мейле?">
</sentence>
<sentence sent_id="3.35.1" iso_lang="myv" text="Варшасынек пробирканть эйс пурнавозь веденть кель лангс.">
</sentence>
<sentence sent_id="3.35.2" iso_lang="myv" text="Сон тансттеме.">
</sentence>
<sentence sent_id="3.35.3" iso_lang="myv" text="Сал эйсэнзэ уш арась.">
</sentence>
<sentence sent_id="3.35.4" iso_lang="myv" text="Перегонкасонть минь ванькскавтынек веденть сонзэ эйсэ солазь салонть эйстэ.">
</sentence>
<sentence sent_id="3.35.5" iso_lang="myv" text="Истямо ведентень мерить перегонной, или дестиллированной.">
</sentence>
<sentence sent_id="3.35.6" iso_lang="myv" text="Те овсе ванькс ведь.">
</sentence>
<sentence sent_id="3.36.1" iso_lang="myv" text="Истя жо теить ведень перегонка аптекатнесэ ды лабораториятнесэ.">
</sentence>
<sentence sent_id="3.36.2" iso_lang="myv" text="Дестиллированной ведь лангсо анокстыть лекарстват ды эрьва кодат растворт.">
</sentence>
<sentence sent_id="3.37.1" iso_lang="myv" text="Пиземесь ды ловось.">
</sentence>
<sentence sent_id="3.38.1" iso_lang="myv" text="Ведень партнэ, конат теевить моданть лангсто ды ведень аштема таркасто веденть испарениядонзо, пек верев кузить моданть вельксэс.">
</sentence>
<sentence sent_id="3.38.2" iso_lang="myv" text="Тосо сынь кельмить ды велявтыть ведень пек вишкине каплинекс, конатнестэ теевить пельть (28 рис.).">
</sentence>
<sentence sent_id="3.38.3" iso_lang="myv" text="Ведень пек вишкине каплинеть валовить вейс, теевить седе покшокс, седе стакакс.">
</sentence>
<sentence sent_id="3.38.4" iso_lang="myv" text="Истя теевить раужонь кондямо пельтне, конатнеде мерить тучат.">
</sentence>
<sentence sent_id="3.38.5" iso_lang="myv" text="Ведень стака каплятне тучастонть прыть мода лангс.">
</sentence>
<sentence sent_id="3.38.6" iso_lang="myv" text="Моли пиземе.">
</sentence>
<sentence sent_id="3.39.1" iso_lang="myv" text="28 рис. Кучевой пельть.">
</sentence>
<sentence sent_id="3.40.1" iso_lang="myv" text="Пиземесь эрси иенть лембе шкасто, иенть якшамо шкасто жо эрси лов.">
</sentence>
<sentence sent_id="3.40.2" iso_lang="myv" text="Ловось истя жо тееви ведень юртнэстэ, якшамодонть сынь велявтыть аволь ведень каплякс, теевить калгадо кристаллокс — ловнэть (29 рис.).">
</sentence>
<sentence sent_id="3.40.3" iso_lang="myv" text="Бути ушось аволь пек якшамо, то ловнетне воздухсонть пурнавить вейс ды теевить ловонь хлопьят.">
</sentence>
<sentence sent_id="3.40.4" iso_lang="myv" text="Ловось пры моданть лангс ды озы лангозонзо ашо вельтявксокс.">
</sentence>
<sentence sent_id="3.41.1" iso_lang="myv" text="29 рис. Ловнэть (покшолгавтозь).">
</sentence>
<sentence sent_id="3.42.1" iso_lang="myv" text="Росась ды лекшесь.">
</sentence>
<sentence sent_id="3.43.1" iso_lang="myv" text="Пиземесь ды ловось теевить воздухсонть вере моданть велькссэ ды мейле прыть моданть лангс.">
</sentence>
<sentence sent_id="3.43.2" iso_lang="myv" text="Росась ды лекшесь теевить кельме калгодо предметнэнь лангсо.">
</sentence>
<sentence sent_id="3.43.3" iso_lang="myv" text="Минь сынст нейсынек тикшенть, чувтнэнь, кевтнень ды моданть лангсо аштиця лия предметнэнь лангсо.">
</sentence>
<sentence sent_id="3.44.1" iso_lang="myv" text="Росась тееви истя.">
</sentence>
<sentence sent_id="3.44.2" iso_lang="myv" text="Кизна, чокшне ды веть, модась ды лангсонзо аштиця предметнэ кельмить.">
</sentence>
<sentence sent_id="3.44.3" iso_lang="myv" text="Сынст марто вастомадонть кельми сынст перька аштиця воздухоськак ды сонзэ эйсэ улиця ведень партнэ.">
</sentence>
<sentence sent_id="3.44.4" iso_lang="myv" text="Кельмезь ведень партнэ озыть предметнэнь лангс росань каплинекс.">
</sentence>
<sentence sent_id="3.45.1" iso_lang="myv" text="Бути моданть лангсо предметнэ пек кельмить, примеркс позда сёксня или тельня, то ведень партнэ озыть сынст лангс аволь ведень каплинекс, но эень пек вишкине кристаллокс.">
</sentence>
<sentence sent_id="3.45.2" iso_lang="myv" text="Истя тееви лекшесь.">
</sentence>
<sentence sent_id="3.46.1" iso_lang="myv" text="Природасонть ведень круговоротось.">
</sentence>
<sentence sent_id="3.47.1" iso_lang="myv" text="Чись эжди моданть.">
</sentence>
<sentence sent_id="3.47.2" iso_lang="myv" text="Сон эжди моданть ды леень, эркень, морянь ланга веденть.">
</sentence>
<sentence sent_id="3.47.3" iso_lang="myv" text="Чинь лембеденть ведентень тееви испарения ды велявты парокс.">
</sentence>
<sentence sent_id="3.47.4" iso_lang="myv" text="Ведень партнэ кепетить верев моданть вельксэс ды кельмить:">
</sentence>
<sentence sent_id="3.47.5" iso_lang="myv" text="ков седе вере таркась, тов седе кельме воздухось.">
</sentence>
<sentence sent_id="3.47.6" iso_lang="myv" text="Кельмемадонть ведень парось велявты ведень пек вишкине каплинекс или мик эень пек вишкине кристаллокс.">
</sentence>
<sentence sent_id="3.47.7" iso_lang="myv" text="Истя вере моданть велькссэ ведень пек вишкине каплинетнестэ или эень кристаллтнэстэ теевить пельть.">
</sentence>
<sentence sent_id="3.47.8" iso_lang="myv" text="Сынст эйстэ ведесь пиземекс или ловокс пры мекев моданть лангс.">
</sentence>
<sentence sent_id="3.48.1" iso_lang="myv" text="Пиземень ды ловонь соламонь ведесь сови моданть потс, пелькс эйстэнзэ велявты парокс, пелькс жо чудикерьксэкс чуди лейтнес.">
</sentence>
<sentence sent_id="3.48.2" iso_lang="myv" text="Ды лейтне таго кандыть веденть морятнес.">
</sentence>
<sentence sent_id="3.49.1" iso_lang="myv" text="Ды таго морятнень лангсто ведесь велявты парокс.">
</sentence>
<sentence sent_id="3.49.2" iso_lang="myv" text="Таго ведень парось кузи верев.">
</sentence>
<sentence sent_id="3.49.3" iso_lang="myv" text="Таго теевить пельть.">
</sentence>
<sentence sent_id="3.49.4" iso_lang="myv" text="Ды таго ведесь пиземекс или ловокс пры моданть лангс.">
</sentence>
<sentence sent_id="3.50.1" iso_lang="myv" text="Истя свал моли ведень круговоротось природасонть.">
</sentence>
<sentence sent_id="3.51.1" iso_lang="myv" text="Веденть эждемстэ келейгадомазо ды кельмевтемстэ киремазо.">
</sentence>
<sentence sent_id="3.52.1" iso_lang="myv" text="Штобу содамс веденть те свойстванзо, тейдяно истямо опыт (30 рис.).">
</sentence>
<sentence sent_id="3.53.1" iso_lang="myv" text="30 рис. Ведесь эждемстэ келейгады ды кузи трубкаванть.">
</sentence>
<sentence sent_id="3.54.1" iso_lang="myv" text="Сайдяно колба ды пештясынек сонзэ артозь ведьсэ.">
</sentence>
<sentence sent_id="3.54.2" iso_lang="myv" text="Колба кургонть плотнасто потомдасынек пробкасо, конань эйс ладязь суликань трубка.">
</sentence>
<sentence sent_id="3.54.3" iso_lang="myv" text="Тень пингстэ веденть пельксэзэ сови трубкантень.">
</sentence>
<sentence sent_id="3.54.4" iso_lang="myv" text="Тешкстасынек трубкасонть веденть уровенензэ, трубканть суресэ сюлмазь.">
</sentence>
<sentence sent_id="3.55.1" iso_lang="myv" text="1 опыт.">
</sentence>
<sentence sent_id="3.55.2" iso_lang="myv" text="Карматано эждеме колбасонть артозь веденть.">
</sentence>
<sentence sent_id="3.55.3" iso_lang="myv" text="Тень кис путсынек колбанть пси ведьс.">
</sentence>
<sentence sent_id="3.55.4" iso_lang="myv" text="Куроксто можна ули неемс, кода артозь ведесь кепети трубкаванть.">
</sentence>
<sentence sent_id="3.55.5" iso_lang="myv" text="Те лиси секс, што эждемстэ ведесь келеми.">
</sentence>
<sentence sent_id="3.56.1" iso_lang="myv" text="2 опыт.">
</sentence>
<sentence sent_id="3.56.2" iso_lang="myv" text="Ней карматано кельмевтеме колбасонть артозь веденть.">
</sentence>
<sentence sent_id="3.56.3" iso_lang="myv" text="Тень кис путсынек колбанть кельме ведьс или лов потс.">
</sentence>
<sentence sent_id="3.56.4" iso_lang="myv" text="Неяви, кода артозь ведесь ней валги трубкаванть.">
</sentence>
<sentence sent_id="3.56.5" iso_lang="myv" text="Те лиси секс, што кельмевтемстэ ведесь кири.">
</sentence>
<sentence sent_id="3.57.1" iso_lang="myv" text="Истя, эждемстэ ведесь келейгады, кельмевтемстэ жо кири.">
</sentence>
<sentence sent_id="3.57.2" iso_lang="myv" text="Секе жо тееви лия вецана телатнень мартояк, примеркс спиртэнть марто, ртутенть марто.">
</sentence>
<sentence sent_id="3.57.3" iso_lang="myv" text="Но веденть ули эсензэ особенностезэяк.">
</sentence>
<sentence sent_id="3.58.1" iso_lang="myv" text="Кельмемстэ веденть келейгадомазо.">
</sentence>
<sentence sent_id="3.59.1" iso_lang="myv" text="Опыт.">
</sentence>
<sentence sent_id="3.59.2" iso_lang="myv" text="Пештясынек бутылканть ведте ды плотнасто потомдасынек сонзэ пробкасо.">
</sentence>
<sentence sent_id="3.59.3" iso_lang="myv" text="Аравтсынек ведь марто бутылканть якшамос.">
</sentence>
<sentence sent_id="3.60.1" iso_lang="myv" text="Шкань ютазь минь несынек, што ведесь бутылкасо кельмесь ды бутылканть сезизе.">
</sentence>
<sentence sent_id="3.60.2" iso_lang="myv" text="Мекс жо сезизе бутылканть?">
</sentence>
<sentence sent_id="3.60.3" iso_lang="myv" text="Ды секс, што ведесь кельмемстэ келейгады.">
</sentence>
<sentence sent_id="3.61.1" iso_lang="myv" text="Малав весе жидкостьне кельмемстэ киреть.">
</sentence>
<sentence sent_id="3.61.2" iso_lang="myv" text="Ведесь жо кельмемстэ а кири, но мекевланг, келейгады.">
</sentence>
<sentence sent_id="3.61.3" iso_lang="myv" text="Теньсэ аштияк веденть особенностезэ.">
</sentence>
<sentence sent_id="3.62.1" iso_lang="myv" text="Веденть те особенностензэ свал сави мельсэ кирдемс хозяйствасонть.">
</sentence>
<sentence sent_id="3.62.2" iso_lang="myv" text="Тынь, паряк, неинк, што водопроводной трубатнень путнесызь мода потс, штобу эйсэст тельня аволь кельме ведесь.">
</sentence>
<sentence sent_id="3.62.3" iso_lang="myv" text="Бути кельми ведесь,то сейсынзе неть металлической трубатнень.">
</sentence>
<sentence sent_id="3.62.4" iso_lang="myv" text="Истямо покш виезэ кельмиця веденть.">
</sentence>
<sentence sent_id="3.63.1" iso_lang="myv" text="Природасонть те виесь лазны пек покш кевть.">
</sentence>
<sentence sent_id="3.63.2" iso_lang="myv" text="Бути кевенть лазксозонзо промсь ведь, то кельмемстэ сон келейгады ды лазны кевтнень пельксэнь-пелькс.">
</sentence>
<sentence sent_id="3.63.3" iso_lang="myv" text="Истя кельмиця ведесь калавты пандонь породатнень.">
</sentence>
<sentence sent_id="3.64.1" iso_lang="myv" text="Термометр.">
</sentence>
<sentence sent_id="3.65.1" iso_lang="myv" text="Термометрась, или градусникесь — те прибор, конань вельде содасызь, кода эжсь воздухось комнатасонть или ульцясонть, кода эждезь ведесь ды лия предметнэ.">
</sentence>
<sentence sent_id="3.65.2" iso_lang="myv" text="Термометранть вельде онкстыть температуранть.">
</sentence>
<sentence sent_id="3.66.1" iso_lang="myv" text="Термометрась ашти пек човине суликань трубкинестэ песэнзэ шарик марто.">
</sentence>
<sentence sent_id="3.66.2" iso_lang="myv" text="Шариксэнть ашти ртуть или артозь спирт.">
</sentence>
<sentence sent_id="3.66.3" iso_lang="myv" text="Термометранть трубкинезэ кемекстазь лазнэс.">
</sentence>
<sentence sent_id="3.66.4" iso_lang="myv" text="Лазнэнть лангс тешкстазь явовкст, конатнень каршо сёрмадозь цифрат.">
</sentence>
<sentence sent_id="3.66.5" iso_lang="myv" text="Неть цифратне невтить градуст (31 рис.).">
</sentence>
<sentence sent_id="3.67.1" iso_lang="myv" text="31 рис. Термометр.">
</sentence>
<sentence sent_id="3.68.1" iso_lang="myv" text="Эждемстэ термометрасо ртутесь келеми ды кепети трубкаванть.">
</sentence>
<sentence sent_id="3.68.2" iso_lang="myv" text="Кельмемстэ жо термометрасо ртутесь кири ды валги трубкаванть.">
</sentence>
<sentence sent_id="3.68.3" iso_lang="myv" text="Тень пингстэ ваныть, кодамо тешксэнть коряс, кодамо цифранть каршо лоткась ртутень столбинесь термометрань трубкинесэнть.">
</sentence>
<sentence sent_id="3.69.1" iso_lang="myv" text="1 опыт.">
</sentence>
<sentence sent_id="3.69.2" iso_lang="myv" text="Аравтсынек термометранть солыця эйс или ловс.">
</sentence>
<sentence sent_id="3.69.3" iso_lang="myv" text="Ртутень столбинесь лотки се тешксэнть каршо, косо аравтозь 0 цифрась,">
</sentence>
<sentence sent_id="3.69.4" iso_lang="myv" text="ды сон тесэ карми аштеме се шкас, зярс солы эесь.">
</sentence>
<sentence sent_id="3.69.5" iso_lang="myv" text="Значит, эесь солы 0 градусонь пингстэ.">
</sentence>
<sentence sent_id="3.69.6" iso_lang="myv" text="Истя жо 0 градусонь пингстэ кельми ванькс ведесь.">
</sentence>
<sentence sent_id="3.69.7" iso_lang="myv" text="0 градусось — те эень соламо ды ведень кельмема точка.">
</sentence>
<sentence sent_id="3.70.1" iso_lang="myv" text="2 опыт.">
</sentence>
<sentence sent_id="3.70.2" iso_lang="myv" text="Карматано кирдеме термометранть лакиця веденть велькссэ партнэсэ.">
</sentence>
<sentence sent_id="3.70.3" iso_lang="myv" text="Ртутень столбинесь лотки се явовксонть каршо, косо Термометр, аравтозь 100 цифрась.">
</sentence>
<sentence sent_id="3.70.4" iso_lang="myv" text="Ды тесэ сон карми аштеме свал, зярс лаки ведесь.">
</sentence>
<sentence sent_id="3.70.5" iso_lang="myv" text="Ванькс ведесь лаки 100 градустнэнь пингстэ.">
</sentence>
<sentence sent_id="3.70.6" iso_lang="myv" text="100 градустнэ—те ведень лакамо точка.">
</sentence>
<sentence sent_id="3.71.1" iso_lang="myv" text="Эенть соламо ды веденть лакамо точкатнень ютксо таркась явозь термометрасонть 100 вейкеть пельксэв.">
</sentence>
<sentence sent_id="3.71.2" iso_lang="myv" text="Неть пелькстнэнень меритькак градуст.">
</sentence>
<sentence sent_id="3.71.3" iso_lang="myv" text="Истят жо пелькст тешкстазь термометрасонть 0 градустнэнь алояк ды 100 градустнэнь вереяк.">
</sentence>
<sentence sent_id="3.71.4" iso_lang="myv" text="0 эйстэ вере градустнэнень мерить лембень градуст, 0 эйстэ ало градустнэнень жо мерить якшамонь градуст.">
</sentence>
<sentence sent_id="3.72.1" iso_lang="myv" text="Градустнэнь ниркинестэ тешкстнесызь ° знаксо.">
</sentence>
<sentence sent_id="3.72.2" iso_lang="myv" text="Истя сёрмадыть: эесь солы 0° пингстэ, ведесь лаки 100° лембень пингстэ.">
</sentence>
<sentence sent_id="3.73.1" iso_lang="myv" text="Ртутень истямо термометранть теизе 190 иеть теде икеле учёной Цельсий.">
</sentence>
<sentence sent_id="3.73.2" iso_lang="myv" text="Те термометрантень истя меритькак: Цельсиень термометра.">
</sentence>
<sentence sent_id="3.74.1" iso_lang="myv" text="Задания.">
</sentence>
<sentence sent_id="3.74.2" iso_lang="myv" text="Термометрасонть онкстамс, зярос эждезь лембе ды кельме ведесь.">
</sentence>
<sentence sent_id="3.74.3" iso_lang="myv" text="Мезе невти термометрась—сёрмадомс.">
</sentence>
<sentence sent_id="3.75.1" iso_lang="myv" text="Природасо веденть роботазо.">
</sentence>
<sentence sent_id="3.76.1" iso_lang="myv" text="Природасонть ведесь а ашти ве таркасо.">
</sentence>
<sentence sent_id="3.76.2" iso_lang="myv" text="Сон свал движениясо.">
</sentence>
<sentence sent_id="3.76.3" iso_lang="myv" text="Эсь движениясонзо ведесь теи пек покш робота.">
</sentence>
<sentence sent_id="3.77.1" iso_lang="myv" text="Икелевгак ведесь теи калавтомань робота.">
</sentence>
<sentence sent_id="3.77.2" iso_lang="myv" text="Сон калавты пандонь породатнень ды лиякстомты модань лангонть.">
</sentence>
<sentence sent_id="3.78.1" iso_lang="myv" text="Морянь волнатне прибоень пингстэ эцить сэрей берёконть лангс, виевстэ лоштявить эйзэнзэ ды калавтыть сонзэ.">
</sentence>
<sentence sent_id="3.79.1" iso_lang="myv" text="Леень ведесь калавты берёктнэнь, сех пек калавтыть бойкасто чудиця пандонь лейтне.">
</sentence>
<sentence sent_id="3.79.2" iso_lang="myv" text="Ламо калавтомат теи ведесь чады ведь ланга ды наводнениясто.">
</sentence>
<sentence sent_id="3.80.1" iso_lang="myv" text="Калавтомань покш робота теить ведь прамотне.">
</sentence>
<sentence sent_id="3.80.2" iso_lang="myv" text="Сынь лиясто прыть покш сэрьстэ ды домкасто карыть потмаксонть.">
</sentence>
<sentence sent_id="3.81.1" iso_lang="myv" text="Пиземень ды солавтомань ведтне шлить моданть лангонзо, сынь теить лиясто покш латкт.">
</sentence>
<sentence sent_id="3.82.1" iso_lang="myv" text="Молиця эйтне — ледниктне — пандотнень прясто састо молемстэ, ровналгавтыть моданть лангонзо, човить ды ёзыть сынст ало аштиця кевтнень.">
</sentence>
<sentence sent_id="3.83.1" iso_lang="myv" text="Но ведесь природасонть теи созидательной роботаяк.">
</sentence>
<sentence sent_id="3.83.2" iso_lang="myv" text="Бойкасто чудемасонть ведесь салы мелкой кевтнень, песоконть, сёвоненть ды кадсы сынст тозонь, косо чудемась тееви седе састокс.">
</sentence>
<sentence sent_id="3.83.3" iso_lang="myv" text="Истя лейтнесэ теевить алка таркатне, островтнэ, берёктнэва теевить наностнэ.">
</sentence>
<sentence sent_id="3.84.1" iso_lang="myv" text="Ледниктне пандотнень прясто валгомсто кандыть мартост ламо кевть, песок, сёвонь.">
</sentence>
<sentence sent_id="3.84.2" iso_lang="myv" text="Меельсь пелев сынь солыть ды кадыть ледниковой наност: валакавтозь кевть, песок, сёвонь.">
</sentence>
<sentence sent_id="3.85.1" iso_lang="myv" text="Истя пек ламо пингень перть веденть роботанзо вельде пек лиякстоми моданть лангозо,">
</sentence>
<sentence sent_id="3.86.1" iso_lang="myv" text="ВЕДЕНЬ ВИЕНТЬ ХОЗЯЙСТВАСО ТЕВС НОЛДАМОЗО.">
</sentence>
<sentence sent_id="3.87.1" iso_lang="myv" text="Ульнесь шка, зярдо хозяйствасо роботамсто ломанесь нолдась тевс ансяк кудо ютконь скотинатнень виест ды эсензэ виензэ.">
</sentence>
<sentence sent_id="3.87.2" iso_lang="myv" text="Се шкастонть ломанесь нолдась тевс ансяк жив двигательтнень.">
</sentence>
<sentence sent_id="3.88.1" iso_lang="myv" text="Но уш кезэрь пингестэ кудо ютконь скотинатнень ды эсензэ виензэ ломанесь хозяйствасо роботамонь кис кармась полавтомо природань вийсэ.">
</sentence>
<sentence sent_id="3.88.2" iso_lang="myv" text="Жив двигательтнень таркас ломанесь кармась нолдамо тевс ведень, вармань, мейле жо лия двигательтненьгак.">
</sentence>
<sentence sent_id="3.89.1" iso_lang="myv" text="Ведень двигательтне.">
</sentence>
<sentence sent_id="3.90.1" iso_lang="myv" text="Сех простой ведень двигателекс ашти ведень чарысь (32 рис.).">
</sentence>
<sentence sent_id="3.90.2" iso_lang="myv" text="Сонзэ нолдыть тевс, примеркс, велень ведьгевсэ.">
</sentence>
<sentence sent_id="3.90.3" iso_lang="myv" text="Ведень чарынть лангс пры ведесь ды сон вели.">
</sentence>
<sentence sent_id="3.90.4" iso_lang="myv" text="Ведень чарысь васодстезь кевтнень марто, секс сонзэ велямось пачтяви кевтненень.">
</sentence>
<sentence sent_id="3.90.5" iso_lang="myv" text="Кевтне истя жо велить ды яжить зёрнанть почтокс.">
</sentence>
<sentence sent_id="3.91.1" iso_lang="myv" text="32 рис. Ведень чары (наливой).">
</sentence>
<sentence sent_id="3.92.1" iso_lang="myv" text="Ведень чарысь теезель еще кезэрень пингене.">
</sentence>
<sentence sent_id="3.92.2" iso_lang="myv" text="Но аволь пек умок, сядошка иеть теде икеле, Франциясо теезель ведень турбина.">
</sentence>
<sentence sent_id="3.93.1" iso_lang="myv" text="Рисункасонть неяви, кода ладязь турбинась (33 рис.).">
</sentence>
<sentence sent_id="3.93.2" iso_lang="myv" text="[none]">
</sentence>
<sentence sent_id="3.94.1" iso_lang="myv" text="33 рис. Ведень турбинанть установказо Днепрогэссэ.">
</sentence>
<sentence sent_id="3.95.1" iso_lang="myv" text="Сонзэ главной пельксэкс ашти металлической покш подвижной чарысь, кона особой способсо аравтозь стядо аштиця валонть лангс.">
</sentence>
<sentence sent_id="3.96.1" iso_lang="myv" text="Трубаванть ведесь виевстэ пры ды эсь кинзэ лангсо васты турбинанть.">
</sentence>
<sentence sent_id="3.96.2" iso_lang="myv" text="Ведесь виевстэ вачкоди турбинанть велиця Чарынть лопастензэ эйс ды кармавты сонзэ пек бойкасто велямо.">
</sentence>
<sentence sent_id="3.96.3" iso_lang="myv" text="Турбинась васодстезь машинанть марто ды турбинанть эйстэ велямось пачтяви машинантень.">
</sentence>
<sentence sent_id="3.96.4" iso_lang="myv" text="Электрической станциясо неть машинатне теить электричества.">
</sentence>
<sentence sent_id="3.97.1" iso_lang="myv" text="Истя, ведень чарынть ды турбинанть тевс нолдазь, ломанесь хозяйствасо нолды тевс прыця веденть виензэ.">
</sentence>
<sentence sent_id="3.98.1" iso_lang="myv" text="Минек ведень электрической станциятне.">
</sentence>
<sentence sent_id="3.99.1" iso_lang="myv" text="Ведень турбинатнень пек покш значенияст минек народной хозяйствасонть.">
</sentence>
<sentence sent_id="3.99.2" iso_lang="myv" text="Сынстемест а эрси ведень вейкеяк электрической станция.">
</sentence>
<sentence sent_id="3.99.3" iso_lang="myv" text="Электрической станциятнесэ теить электричества.">
</sentence>
<sentence sent_id="3.100.1" iso_lang="myv" text="Проводтнэва электричестванть пачтить фабрикатнес ды заводтнэс, совхозтнэс ды колхозтнэс.">
</sentence>
<sentence sent_id="3.100.2" iso_lang="myv" text="Тосо электричествась кармавты роботамо станоктнэнь ды машинатнень.">
</sentence>
<sentence sent_id="3.101.1" iso_lang="myv" text="Ленинэнь заветэнзэ коряс минь строятано электрической ламо станцият.">
</sentence>
<sentence sent_id="3.102.1" iso_lang="myv" text="Вейке сех виев станциякс СССР-сэ ашти Волховской ведень электрической станциясь.">
</sentence>
<sentence sent_id="3.102.2" iso_lang="myv" text="Сон строязь 1926 иестэ Волхов леенть лангсо.">
</sentence>
<sentence sent_id="3.102.3" iso_lang="myv" text="Волховской станциястонть электричествась проводтнэва моли Ленинградов фабрикатнес ды заводтнэс.">
</sentence>
<sentence sent_id="3.103.1" iso_lang="myv" text="Но 1932 иестэ Днепр леенть лангсо строязь Днепровской ведень электрической станциясь.">
</sentence>
<sentence sent_id="3.103.2" iso_lang="myv" text="Днепрогэсэсь— те сех виев ведень электрической станция аволь ансяк СССР-сэ, но Европасояк.">
</sentence>
<sentence sent_id="3.103.3" iso_lang="myv" text="Сонзэ эйсэ аравтозь вейксэ пек покш турбинат.">
</sentence>
<sentence sent_id="3.104.1" iso_lang="myv" text="Те станциясонть получазь электричествась проводтнэва моли ламо фабрикав ды заводов, совхозов ды колхозов.">
</sentence>
<sentence sent_id="3.105.1" iso_lang="myv" text="Днепрогэсэсь может тееме зняро электричества, зяро могут тееме кемень волховской станцият.">
</sentence>
<sentence sent_id="3.106.1" iso_lang="myv" text="Советской правительстванть планонзо коряс минек кармить улеме строязь еще седеяк виев ведень электрической станцият Волга лангсо ды Ангара леенть лангсо.">
</sentence>
<sentence sent_id="3.107.1" iso_lang="myv" text="Истя минь изнятано природанть виензэ ды кармавттано сынст служамо социалистической строительствантень.">
</sentence>
<sentence sent_id="3.108.1" iso_lang="myv" text="Паровой двигательне.">
</sentence>
<sentence sent_id="3.109.1" iso_lang="myv" text="Ломанесь эсь хозяйствасонзо нолды тевс аволь ансяк прыця веденть виензэ, но паронть виензэяк паровой двигательтнесэ.">
</sentence>
<sentence sent_id="3.110.1" iso_lang="myv" text="Штобу чарькодемс, кода парось теи робота, тейдяно истямо опыт.">
</sentence>
<sentence sent_id="3.111.1" iso_lang="myv" text="Опыт.">
</sentence>
<sentence sent_id="3.111.2" iso_lang="myv" text="Нуртятано пробирканть нилецекс пельксэнзэ видьга ведь ды потомдасынек сонзэ пробкасо.">
</sentence>
<sentence sent_id="3.111.3" iso_lang="myv" text="Кемекстасынек пробирканть ды карматано лакавтомо сонзэ эйсэ веденть.">
</sentence>
<sentence sent_id="3.111.4" iso_lang="myv" text="Шкань ютазь пробкась шум марто ливти пробирканть эйстэ.">
</sentence>
<sentence sent_id="3.111.5" iso_lang="myv" text="Мезе жо лиссь?">
</sentence>
<sentence sent_id="3.112.1" iso_lang="myv" text="Зярдо минь лакавттано веденть, ведесь велявты парокс.">
</sentence>
<sentence sent_id="3.112.2" iso_lang="myv" text="Пар пурнави ламо, сон проми пробиркасонть лакиця веденть вельксэс.">
</sentence>
<sentence sent_id="3.112.3" iso_lang="myv" text="Потомдазь пробиркастонть тензэ а ков лисемс, сон лепштявозь.">
</sentence>
<sentence sent_id="3.112.4" iso_lang="myv" text="Лепштязь парось лепшти потсто пробиркань стенатнень лангс ды пробканть лангс.">
</sentence>
<sentence sent_id="3.112.5" iso_lang="myv" text="Лепштязь паронть лепштямонзо кувалт ливтияк пробиркастонть пробкась.">
</sentence>
<sentence sent_id="3.113.1" iso_lang="myv" text="Вана те лепштязь паронть виензэ нолдасызьгак тевс паровой машинасонть.">
</sentence>
<sentence sent_id="3.114.1" iso_lang="myv" text="Паровой машинанть изобретениянзо лангсо роботасть ламот.">
</sentence>
<sentence sent_id="3.114.2" iso_lang="myv" text="Но неть машинатне икеле ульнесть пек аволь удобнойть.">
</sentence>
<sentence sent_id="3.114.3" iso_lang="myv" text="Парсте теизе паровой машинанть 170-шка иеть теде икеле англичанин Уатт.">
</sentence>
<sentence sent_id="3.114.4" iso_lang="myv" text="Седе мейле кармастькак нолдамо тевс паровой машинанть хозяйствасо.">
</sentence>
<sentence sent_id="3.114.5" iso_lang="myv" text="Паровой машинанть изобретениядонзо мейле ульнесть теезь васня пароход, мейле жо паровозгак.">
</sentence>
<sentence sent_id="3.114.6" iso_lang="myv" text="Эрьва косо кармасть нолдамо тевс паровой машинатнень.">
</sentence>
<sentence sent_id="3.115.1" iso_lang="myv" text="Но кода жо парось теи робота паровой машинасонть?">
</sentence>
<sentence sent_id="3.116.1" iso_lang="myv" text="Паровой машинасонть ули ведь марто котёл.">
</sentence>
<sentence sent_id="3.116.2" iso_lang="myv" text="Котёлсо веденть пек виевстэ эждясызь.">
</sentence>
<sentence sent_id="3.116.3" iso_lang="myv" text="Ведесь лаки.">
</sentence>
<sentence sent_id="3.116.4" iso_lang="myv" text="Тееви ламо пар.">
</sentence>
<sentence sent_id="3.116.5" iso_lang="myv" text="Парось трубава моли цилиндрантень.">
</sentence>
<sentence sent_id="3.116.6" iso_lang="myv" text="Ванодо ней 34 рисунканть лангс.">
</sentence>
<sentence sent_id="3.117.1" iso_lang="myv" text="34 рис. Кода парось лепшти поршененть лангс ды велявты чарынть.">
</sentence>
<sentence sent_id="3.118.1" iso_lang="myv" text="Цилиндрасонть ули поршень, сон плотнасто токи цилиндрань стенкатнес.">
</sentence>
<sentence sent_id="3.118.2" iso_lang="myv" text="Лепштязь парось виевстэ лепшти поршененть лангс ды тылкади эйсэнзэ то икелев, то удалов.">
</sentence>
<sentence sent_id="3.118.3" iso_lang="myv" text="Поршенесь яки.">
</sentence>
<sentence sent_id="3.118.4" iso_lang="myv" text="Но поршенесь васодстезь чарынть марто.">
</sentence>
<sentence sent_id="3.118.5" iso_lang="myv" text="Секс движениясь пачтяви чарынтень: чарысь вели.">
</sentence>
<sentence sent_id="3.118.6" iso_lang="myv" text="Истя парось паровой машинасонть теи робота.">
</sentence>
<sentence sent_id="3.119.1" iso_lang="myv" text="Паровой двигательтнень минек народной хозяйствасонть значенияст пек покш.">
</sentence>
<sentence sent_id="3.119.2" iso_lang="myv" text="Сынст нолдыть тевс паровозтнэсэ, пароходтнэсэ.">
</sentence>
<sentence sent_id="3.119.3" iso_lang="myv" text="Сынь роботыть минек ламо фабрикава ды заводга, совхозга ды колхозга.">
</sentence>
<sentence sent_id="4.1.1" iso_lang="myv" text="III. ВОЗДУХОСЬ.">
</sentence>
<sentence sent_id="4.2.1" iso_lang="myv" text="Зярдо маней чистэ минь вандано верев, минь нейдяно велькссэнек голубой менель.">
</sentence>
<sentence sent_id="4.2.2" iso_lang="myv" text="Голубой менелесь — те воздух, конань валдомты чись.">
</sentence>
<sentence sent_id="4.2.3" iso_lang="myv" text="Воздухось вельти масторонть 700 километрадо аволь седе човине слойсэ.">
</sentence>
<sentence sent_id="4.2.4" iso_lang="myv" text="Сон ули минек перькава эрьва косо.">
</sentence>
<sentence sent_id="4.3.1" iso_lang="myv" text="Воздухось зани тарка.">
</sentence>
<sentence sent_id="4.4.1" iso_lang="myv" text="Воздухось — цветтэме ды пачк невтиця газ, секс минь а нейсынекак сонзэ.">
</sentence>
<sentence sent_id="4.5.1" iso_lang="myv" text="Опыт.">
</sentence>
<sentence sent_id="4.5.2" iso_lang="myv" text="Сайдяно чаво стакан ды нолдасынек сонзэ прянзо лангс ведь марто келей ваканс.">
</sentence>
<sentence sent_id="4.5.3" iso_lang="myv" text="Ведесь а сови стаканонтень, секс што стакансонть ули воздух.">
</sentence>
<sentence sent_id="4.6.1" iso_lang="myv" text="А ламодо чиремтьсынек стаканонть.">
</sentence>
<sentence sent_id="4.6.2" iso_lang="myv" text="Стаканстонть ведентень лисить воздухонь пузырнеть (35 рис.).">
</sentence>
<sentence sent_id="4.6.3" iso_lang="myv" text="Карматано седе пек чиремтеме стаканонть, яла седе ламо ды ламо воздух карми лисеме стаканонть эйстэ.">
</sentence>
<sentence sent_id="4.6.4" iso_lang="myv" text="Воздухось кадсь тарка стакансонть ды сонзэ таркас совась стаканонтень ведь.">
</sentence>
<sentence sent_id="4.6.5" iso_lang="myv" text="Истя можна каямс воздухонть те стаканстонть лия стаканс, кона пешксе ведте.">
</sentence>
<sentence sent_id="4.6.6" iso_lang="myv" text="Те опытэсь невти, што воздухось зани тарка.">
</sentence>
<sentence sent_id="4.7.1" iso_lang="myv" text="35 рис. Воздухось лиси стаканстонть.">
</sentence>
<sentence sent_id="4.8.1" iso_lang="myv" text="Кортыть: „чаво“ стакан, „чаво“ бутылка, „чаво“ ведра.">
</sentence>
<sentence sent_id="4.8.2" iso_lang="myv" text="Алкукс жо сынь аволь чавот, но пешксеть воздухто.">
</sentence>
<sentence sent_id="4.9.1" iso_lang="myv" text="Воздухонть ули сталмозо.">
</sentence>
<sentence sent_id="4.10.1" iso_lang="myv" text="Калгодо ды жидкой телатнень ули сталмост.">
</sentence>
<sentence sent_id="4.10.2" iso_lang="myv" text="Ули ли сталмозо воздухонть?">
</sentence>
<sentence sent_id="4.10.3" iso_lang="myv" text="Штобу содамс тень, можна теемс вана истямо опыт.">
</sentence>
<sentence sent_id="4.11.1" iso_lang="myv" text="Опыт.">
</sentence>
<sentence sent_id="4.11.2" iso_lang="myv" text="Сайдяно покш чова стенка марто колба, плотнасто потомдасынек сонзэ пробкасо, аравтсынек материя панкс лангс весэнь чашкас ды тейдяно равновесия.">
</sentence>
<sentence sent_id="4.11.3" iso_lang="myv" text="Сайсынек колбанть вестнэнь лангсто, таргасынек пробканть ды эждясынек колбанть спиртовкань толсо.">
</sentence>
<sentence sent_id="4.11.4" iso_lang="myv" text="Эждямсто воздухось келейгады ды пелькс эйстэнзэ лиси колбастонть, коть тень минь а нейсынекак.">
</sentence>
<sentence sent_id="4.11.5" iso_lang="myv" text="Эждязь колбанть плотнасто потомдасынек секе жо пробкасонть ды аравтсынек весэнь секе жо чашканть лангс.">
</sentence>
<sentence sent_id="4.11.6" iso_lang="myv" text="Колбась теевсь седе шождынекс, секс што эждямсто сонзэ эйстэ лиссь воздухонть пельксэзэ.">
</sentence>
<sentence sent_id="4.11.7" iso_lang="myv" text="Значит, воздухонть ули сталмозо.">
</sentence>
<sentence sent_id="4.12.1" iso_lang="myv" text="Воздухось веденть коряс шождыне.">
</sentence>
<sentence sent_id="4.12.2" iso_lang="myv" text="Литра ведесь 4° пингстэ увти 1000 граммт, литра воздухось секеть жо условиятнень пингстэ увти ансяк малав 17з граммт.">
</sentence>
<sentence sent_id="4.12.3" iso_lang="myv" text="Секс кортытькак, што воздухось шождыне.">
</sentence>
<sentence sent_id="4.12.4" iso_lang="myv" text="Но воздухонть, кода природанть весе телатненьгак, ули сталмозо.">
</sentence>
<sentence sent_id="4.13.1" iso_lang="myv" text="Воздухось лепштявиця ды упругой.">
</sentence>
<sentence sent_id="4.14.1" iso_lang="myv" text="Воздухонть можна лепштямс.">
</sentence>
<sentence sent_id="4.14.2" iso_lang="myv" text="Ды ков седе виевстэ карматано минь воздухонть лепштямо, тов седе виевстэ сон бажи келейгадомо.">
</sentence>
<sentence sent_id="4.14.3" iso_lang="myv" text="Те свойствантень мерить упругость.">
</sentence>
<sentence sent_id="4.14.4" iso_lang="myv" text="Штобу содамс воздухонть лепштявоманзо ды упругостензэ, тейдяно истямо опыт.">
</sentence>
<sentence sent_id="4.15.1" iso_lang="myv" text="Опыт.">
</sentence>
<sentence sent_id="4.15.2" iso_lang="myv" text="Сайдяно суликань келей трубка, кувалмозо улезэ ведьгеменьшка сантиметрат.">
</sentence>
<sentence sent_id="4.15.3" iso_lang="myv" text="Те трубканть пезэнзэ эцетяно модарькань эчке кружок.">
</sentence>
<sentence sent_id="4.15.4" iso_lang="myv" text="Модарькань кружокось кадови трубкасонть ды плотнасто пекстасы сонзэ варянть.">
</sentence>
<sentence sent_id="4.15.5" iso_lang="myv" text="Истя жо плотнасто потомдасынек модарькань кружоксо трубканть омбоце пензэяк.">
</sentence>
<sentence sent_id="4.16.1" iso_lang="myv" text="Ней сайсынек вейке кедезэнек трубканть, омбоце кедезэнек жо — чувтонь палкине.">
</sentence>
<sentence sent_id="4.16.2" iso_lang="myv" text="Карматано тылкадеме те палкинесэнть модарькань кружоконть трубканть потс.">
</sentence>
<sentence sent_id="4.17.1" iso_lang="myv" text="Минь эзинек тылкаде модарькань васенце кружоконть трубканть пеле видьскак, кода омбоце кружокось уш ливтясь трубканть эйстэ.">
</sentence>
<sentence sent_id="4.17.2" iso_lang="myv" text="Минек воздушной пистолетэсь ледни (36 рис.).">
</sentence>
<sentence sent_id="4.18.1" iso_lang="myv" text="36 рис. Воздушной пистолет.">
</sentence>
<sentence sent_id="4.19.1" iso_lang="myv" text="Тейсынек еще те интересной опытэнть.">
</sentence>
<sentence sent_id="4.20.1" iso_lang="myv" text="Но мекс жо ледни воздушной пистолетэсь?">
</sentence>
<sentence sent_id="4.21.1" iso_lang="myv" text="Зярдо минь тылкадьсынек модарькань кружоконть трубкас, минь лепштясынек воздухонть.">
</sentence>
<sentence sent_id="4.21.2" iso_lang="myv" text="Кружоктнень ютксо воздухтонть кадовсь зняро жо, ансяк тарка сон зани седе а ламо.">
</sentence>
<sentence sent_id="4.21.3" iso_lang="myv" text="Минь сонзэ лепштинек.">
</sentence>
<sentence sent_id="4.22.1" iso_lang="myv" text="Но лепштязь воздухось упругой, сон бажи келейгадомо.">
</sentence>
<sentence sent_id="4.22.2" iso_lang="myv" text="Сон лепшти кавто ёнов модарькань теяк тонаяк кружоктнень лангс.">
</sentence>
<sentence sent_id="4.22.3" iso_lang="myv" text="Воздухонть лепштямонзо видьга модарькань се кружокось, конань лангс а лепштятано, шум марто ливти трубкастонть.">
</sentence>
<sentence sent_id="4.22.4" iso_lang="myv" text="Вана мекс ледни воздушной пистолетэсь.">
</sentence>
<sentence sent_id="4.23.1" iso_lang="myv" text="Воздухонть лепштявоманзо ды упругостензэ нолтнить тевс техникасонть.">
</sentence>
<sentence sent_id="4.23.2" iso_lang="myv" text="Истя, лепштязь воздухсо кармавтыть роботамо чугункань кинь поездэнь ды трамваень вагонтнэнь тормозост.">
</sentence>
<sentence sent_id="4.23.3" iso_lang="myv" text="Лепштязь воздухонть нолдыть тевс стройкатнесэ краскань ды белилань пургсемстэ.">
</sentence>
<sentence sent_id="4.23.4" iso_lang="myv" text="Лепштязь воздух ашти автомобилень шинатнесэ; сонзэ упругостензэ видьга чевтемить сорновтнематне, конатнень получи автомобилесь молемстэ.">
</sentence>
<sentence sent_id="4.23.5" iso_lang="myv" text="Лепштязь воздухсо жо пештязь мячтне, конатнесэ налксить.">
</sentence>
<sentence sent_id="4.23.6" iso_lang="myv" text="Лепштязь воздухонть упругостензэ видьга ливтинк мячесь налксемстэ лоштямодонть.">
</sentence>
<sentence sent_id="4.24.1" iso_lang="myv" text="Задания.">
</sentence>
<sentence sent_id="4.24.2" iso_lang="myv" text="Теемс опыт, кодамо невтезь 37 рисункасонть.">
</sentence>
<sentence sent_id="4.24.3" iso_lang="myv" text="Саемс трубканть кургс ды пувамс бутылкантень воздух, мейле жо бойкасто аравтомс бутылканть ве ёнов.">
</sentence>
<sentence sent_id="4.24.4" iso_lang="myv" text="Лепштязь воздухось лепшти бутылкасо веденть лангс ды ведесь чави трубкасонть фонтансо.">
</sentence>
<sentence sent_id="4.25.1" iso_lang="myv" text="37 рис. Кода получамс фонтан.">
</sentence>
<sentence sent_id="4.26.1" iso_lang="myv" text="Воздухонть эждемстэ келейгадомазо ды кельмевтемстэ киремазо.">
</sentence>
<sentence sent_id="4.27.1" iso_lang="myv" text="Кода лия телатнеяк, воздухось эждемстэ келейгады, кельмевтемстэ жо кири.">
</sentence>
<sentence sent_id="4.27.2" iso_lang="myv" text="Воздухонть неть свойстванзо можна неемс вана истямо опытстэ.">
</sentence>
<sentence sent_id="4.28.1" iso_lang="myv" text="1 опыт.">
</sentence>
<sentence sent_id="4.28.2" iso_lang="myv" text="Сайдяно чова суликань колба или бутылка.">
</sentence>
<sentence sent_id="4.28.3" iso_lang="myv" text="Кургонзо плотнасто потомдасынек пробкасо, конантень тонгозь суликань кувака трубка.">
</sentence>
<sentence sent_id="4.28.4" iso_lang="myv" text="Те трубканть пензэ нолдасынек артозь ведь марто стаканс.">
</sentence>
<sentence sent_id="4.28.5" iso_lang="myv" text="Колбанть или бутылканть карматано эждеме ансяк лембе кедьсэ.">
</sentence>
<sentence sent_id="4.28.6" iso_lang="myv" text="Колбастонть трубкаванть лисить ведентень воздухонь пузырнеть.">
</sentence>
<sentence sent_id="4.28.7" iso_lang="myv" text="Те лиси секс, што эждемстэ воздухось келейгады (38 рис.).">
</sentence>
<sentence sent_id="4.29.1" iso_lang="myv" text="38 рис. Воздухось эждемстэ келеми, кельмевтемстэ кири.">
</sentence>
<sentence sent_id="4.30.1" iso_lang="myv" text="2 опыт.">
</sentence>
<sentence sent_id="4.30.2" iso_lang="myv" text="Кельмевтьсынк ней колбасонть воздухонть: лоткатано колбанть кедьсэ эждемадо ды карматано сонзэ кирдеме сурсо пробкадонть.">
</sentence>
<sentence sent_id="4.30.3" iso_lang="myv" text="Штобу седе пек кельмевтемс колбасонть воздухонть, можна путомс сонзэ лангс начкокельме паця.">
</sentence>
<sentence sent_id="4.30.4" iso_lang="myv" text="Ведесь ней стаканстонть кузи трубкаванть.">
</sentence>
<sentence sent_id="4.30.5" iso_lang="myv" text="Те лиси секс, што воздухось кельмевтемстэ кири.">
</sentence>
<sentence sent_id="4.31.1" iso_lang="myv" text="Воздухось беряньстэ ютавты лембе.">
</sentence>
<sentence sent_id="4.32.1" iso_lang="myv" text="Содатано, што кудотнесэ тельня аравтнить омбонст рамат.">
</sentence>
<sentence sent_id="4.32.2" iso_lang="myv" text="Тень тейнесызь секс, штобу седе парсте ванстомс кудосонть лембенть.">
</sentence>
<sentence sent_id="4.32.3" iso_lang="myv" text="[none]">
</sentence>
<sentence sent_id="4.32.4" iso_lang="myv" text="{!}[!]Но аволь седе простой ли улевель, бути кавонст раматнень таркас аравтомс вейке рама эчке сулика марто?—может появамо истямо вопрос.">
</sentence>
<sentence sent_id="4.33.1" iso_lang="myv" text="Лиси, што кудосонть истя лембесь а ванстави.">
</sentence>
<sentence sent_id="4.33.2" iso_lang="myv" text="Эряви, штобу раматнень ютксо улевель воздухонь слой.">
</sentence>
<sentence sent_id="4.33.3" iso_lang="myv" text="Тень кувалт седе парсте ванстави лембесь кудосонть.">
</sentence>
<sentence sent_id="4.33.4" iso_lang="myv" text="Лиси жо те секс, што воздухось беряньстэ ютавты лембенть.">
</sentence>
<sentence sent_id="4.34.1" iso_lang="myv" text="Тень можна неемс вана истямо опытстэ.">
</sentence>
<sentence sent_id="4.35.1" iso_lang="myv" text="1 опыт.">
</sentence>
<sentence sent_id="4.35.2" iso_lang="myv" text="Сайдяно кавто вейкеть суликань стакант, но вейкенть стенканзо эчкть, омбоценть човинеть.">
</sentence>
<sentence sent_id="4.35.3" iso_lang="myv" text="Кавонест стакантнэнь пештясынек вейкетьстэ пси ведте ды вельтясынек суликасо.">
</sentence>
<sentence sent_id="4.35.4" iso_lang="myv" text="Кавонест стакантнэнь аравтсынек рядсек.">
</sentence>
<sentence sent_id="4.35.5" iso_lang="myv" text="Но вейке стаканонть путсынек столь лангс, омбоценть жо аравтсынек спицькань чаво коробка лангс ды вельтясынек суликань банкасо.">
</sentence>
<sentence sent_id="4.35.6" iso_lang="myv" text="[opt]Тень пингстэ эряви саемс истямо посуда, штобу те стаканонть стенканзо эчкест улест вейкеть васенце стаканонть стенканзо марто.">
</sentence>
<sentence sent_id="4.35.7" iso_lang="myv" text="А вейкетьчись тесэ ансяк сеньсэ, што пси ведь марто омбоце стаканось эрьва ёндо пирязь воздухонь слойсэ, кона ашти стаканонть стенканзо ды банканть стенканзо ютксо.">
</sentence>
<sentence sent_id="4.35.8" iso_lang="myv" text="Кодамо жо значениязо воздухонь те слоенть?">
</sentence>
<sentence sent_id="4.36.1" iso_lang="myv" text="Шкань ютазь можна термометра или натой кедь ёжосо марямс, што стакантнесэ ведесь кельмесь аволь вейкетьстэ.">
</sentence>
<sentence sent_id="4.36.2" iso_lang="myv" text="Омбоце стакансонть ведесь кельмесь седе а ламот васенценть коряс, секс што сон ванстазель кельмемадонть еще воздухонь слойсэнть, кона ашти стаканонть стенканзо ды банканть стенканзо ютксо.">
</sentence>
<sentence sent_id="4.36.3" iso_lang="myv" text="Те невти, што воздухось беряньстэ ютавты лембенть.">
</sentence>
<sentence sent_id="4.36.4" iso_lang="myv" text="Истямо жо значениязо кудосо лембень ванстома тевсэнть воздухонь се слоенть, кона ашти раматнень ютксо.">
</sentence>
<sentence sent_id="4.37.1" iso_lang="myv" text="Истя жо вансты минек телань лембенть одижась, сех пек мехень одижась, конань минь оршасынек.">
</sentence>
<sentence sent_id="4.37.2" iso_lang="myv" text="Теланть ды одижанть ютксо ашти воздухонь слой,">
</sentence>
<sentence sent_id="4.37.3" iso_lang="myv" text="ды одижасонть миненек лембе аволь секс, што сон минек эйсэ эжди, но секс, што воздухось, кона ашти одижанть ды теланть ютксо, вансты минек телань лембенть.">
</sentence>
<sentence sent_id="4.38.1" iso_lang="myv" text="Штобу тень седе парсте чарькодемс, можна теемс вана истямо опыт.">
</sentence>
<sentence sent_id="4.39.1" iso_lang="myv" text="2 опыт.">
</sentence>
<sentence sent_id="4.39.2" iso_lang="myv" text="Сайдяно кавто вейкеть бутылкат, пештясынек сынст вейкетьстэ пси ведьсэ, мейле потомдасынек пробкасо.">
</sentence>
<sentence sent_id="4.39.3" iso_lang="myv" text="Вейке бутылканть тапарясынек мехсэ или материясо, омбоценть кадсынек апак тапарда.">
</sentence>
<sentence sent_id="4.39.4" iso_lang="myv" text="Шкань ютазь можна ули неемс, што ведесь се бутылкасонть, кона тапарязь мехсэ или материясо, седе а ламот кельмесь омбоце бутылканть коряс.">
</sentence>
<sentence sent_id="4.39.5" iso_lang="myv" text="Лиси те секс, што мехенть ды бутылканть или материянть ютксо, истя жо мехсэнть или материясонть воздухось беряньстэ ютавты лембенть.">
</sentence>
<sentence sent_id="4.40.1" iso_lang="myv" text="Наблюдениятне ды опытнэ кармавтыть кемеме сенень, што воздухось беряньстэ ютавты лембенть.">
</sentence>
<sentence sent_id="4.40.2" iso_lang="myv" text="Воздухонть те свойстванзо нолдыть тевс хозяйствасо.">
</sentence>
<sentence sent_id="4.41.1" iso_lang="myv" text="Кодамо воздухось седе шождыне — лембесь или кельмесь.">
</sentence>
<sentence sent_id="4.42.1" iso_lang="myv" text="Зярдо воздухось эжи ды келейгады, сон шождалгады ды кепети верев.">
</sentence>
<sentence sent_id="4.42.2" iso_lang="myv" text="Истя, зярдо уштыть каштом, то сонзэ эйсэ эждезь воздухось вейсэ качамонть марто, лиясто жо сятко марто, кузи верев трубаванть.">
</sentence>
<sentence sent_id="4.42.3" iso_lang="myv" text="Палыця карасинэнь лампасонть эждезь воздухось истя жо лампань суликаванть кузи верев.">
</sentence>
<sentence sent_id="4.42.4" iso_lang="myv" text="Бути ёртомс лампань суликанть эйс папиросной конёвонь мелкой панкскеть, то сынь а прыть толонть лангс, но эждезь воздухось кепедьсынзе сынст верев.">
</sentence>
<sentence sent_id="4.42.5" iso_lang="myv" text="Весе те невти, што эждезь воздухось седе шождыне кельменть коряс, секс сон кузияк верев.">
</sentence>
<sentence sent_id="4.43.1" iso_lang="myv" text="Опыт.">
</sentence>
<sentence sent_id="4.43.2" iso_lang="myv" text="Классонть воздухось седе лембе, коридорсонсенть коряс.">
</sentence>
<sentence sent_id="4.43.3" iso_lang="myv" text="Панжсынек а ламодо классонь кенкшенть коридоров ды карматано кирдеме палыця свеча кияксонть вакссо (39 рис.).">
</sentence>
<sentence sent_id="4.43.4" iso_lang="myv" text="Свечань толось чиреми классонть ёнов.">
</sentence>
<sentence sent_id="4.43.5" iso_lang="myv" text="Те невти, што кельме воздухось, прок седе стакась, моли алга.">
</sentence>
<sentence sent_id="4.44.1" iso_lang="myv" text="39 рис. А ломадо панжадо кей кшенть вакссо опыт.">
</sentence>
<sentence sent_id="4.45.1" iso_lang="myv" text="Кепедьсынек палыця свечанть ды карматано сонзэ кирдеме вере, косяконть маласо.">
</sentence>
<sentence sent_id="4.45.2" iso_lang="myv" text="Ней свечань толось чиреми коридоронть ёнов.">
</sentence>
<sentence sent_id="4.45.3" iso_lang="myv" text="Те невти, што лембе воздухось, прок седе шождынесь, моли верьга.">
</sentence>
<sentence sent_id="4.46.1" iso_lang="myv" text="Панжсынек кенкшенть коридорстонть ушов ды тейдяно истямо жо опыт свеча марто, лиси секе жо.">
</sentence>
<sentence sent_id="4.46.2" iso_lang="myv" text="Весе те невти лембе ды кельме воздухонть таркасто таркас якамонзо.">
</sentence>
<sentence sent_id="4.47.1" iso_lang="myv" text="Лембе ды кельме воздухонть ве таркасто омбоцев якамозо свал моли природасонть.">
</sentence>
<sentence sent_id="4.47.2" iso_lang="myv" text="Чись эжди моданть.">
</sentence>
<sentence sent_id="4.47.3" iso_lang="myv" text="Эжезь моданть эйстэ эжи воздухось.">
</sentence>
<sentence sent_id="4.47.4" iso_lang="myv" text="Эжезь воздухось, прок седе шождынесь, кепети верев, тарказонзо сы кельме воздухось.">
</sentence>
<sentence sent_id="4.47.5" iso_lang="myv" text="Истя эжеманть ды кельмеманть видьга моли воздухонть ве таркасто омбоцев якамозо природасо.">
</sentence>
<sentence sent_id="4.48.1" iso_lang="myv" text="Воздухка васенце ливтницятне.">
</sentence>
<sentence sent_id="4.49.1" iso_lang="myv" text="Кепедевемс воздухонть эйс, ливтнемс эзганзо—'тень кувалт умок арсесь человечествась.">
</sentence>
<sentence sent_id="4.49.2" iso_lang="myv" text="Тенень умок бажасть ломатне.">
</sentence>
<sentence sent_id="4.49.3" iso_lang="myv" text="Но васенцеде ломатне кепедевсть воздухе ансяк седе мейле, кода кармасть содамо, што лембе воздухось седе шождыне кельменть коряс.">
</sentence>
<sentence sent_id="4.50.1" iso_lang="myv" text="150 иеде седе ламо теде икеле Франциясо вейке аволь покш ошсо, Монгольфье братнэ, тейсть конёвсо клеязь шожда материясто покш шар.">
</sentence>
<sentence sent_id="4.50.2" iso_lang="myv" text="Сонзэ ало тейсть тол пандя ды пештизь шаронть эждезь воздухсо.">
</sentence>
<sentence sent_id="4.50.3" iso_lang="myv" text="Зярдо нолдызь пиксэнть, конасонть кирдсть шаронть, сон пек верев куйсь ды тусь ливтязь.">
</sentence>
<sentence sent_id="4.50.4" iso_lang="myv" text="Те ульнесь васенце воздушной шар.">
</sentence>
<sentence sent_id="4.51.1" iso_lang="myv" text="{!}Седе мейле Монгольфье братнэ тейсть специальной шар, конаньсэ должны кепедевеме воздухе ломать.">
</sentence>
<sentence sent_id="4.51.2" iso_lang="myv" text="Те ульнесь покш шар, кона пештезель эждезь воздухсо (40 рис.).">
</sentence>
<sentence sent_id="4.52.1" iso_lang="myv" text="40 рис. Воздухка васенце ливтницятнень воздушной шарост.">
</sentence>
<sentence sent_id="4.53.1" iso_lang="myv" text="1783 иестэ ноябрянь 23 чистэ Парижень покш площадьсэ, ламо тыщат народонь пингстэ воздушной шарось ульнесь анокстазь ливтямонтень.">
</sentence>
<sentence sent_id="4.53.2" iso_lang="myv" text="Сонзэ эйс озасть кавонест ученойтне.">
</sentence>
<sentence sent_id="4.53.3" iso_lang="myv" text="Нолдызь канатонь.">
</sentence>
<sentence sent_id="4.53.4" iso_lang="myv" text="Народонть кенярдоманзо пингстэ ломатне марто шарось бойкасто кармась кепетевеме яла верев ды верев.">
</sentence>
<sentence sent_id="4.53.5" iso_lang="myv" text="Куроксто сон овсе эзь карма неявомо.">
</sentence>
<sentence sent_id="4.53.6" iso_lang="myv" text="Но мезе жо теевсь шаронть ды ломатнень марто, конатнень сон саинзе?">
</sentence>
<sentence sent_id="4.54.1" iso_lang="myv" text="Шарсонть эждезь воздухось а ламонь а ламонь кельмесь,">
</sentence>
<sentence sent_id="4.54.2" iso_lang="myv" text="шарось теевсь седе стакакс, ды шкань ютазь сон валгсь моданть лангс.">
</sentence>
<sentence sent_id="4.55.1" iso_lang="myv" text="Те ульнесь воздушной шар лангсо ломатнень васенце ливтямокс.">
</sentence>
<sentence sent_id="4.56.1" iso_lang="myv" text="Теде мейле ламот кармасть ливтнеме эждезь воздухсо пештязь воздушной шарсо.">
</sentence>
<sentence sent_id="4.56.2" iso_lang="myv" text="[!!]Но неть ливтнематне сеетьстэ прядовильть беряньстэ.">
</sentence>
<sentence sent_id="4.56.3" iso_lang="myv" text="{!!}[!!]Воздухонть эждеманзо кис неть шартнэсэ ладсильть жаровнят, конатнесэ теильть тол.">
</sentence>
<sentence sent_id="4.56.4" iso_lang="myv" text="[!!]Тень видьга воздушной шартнэсэ сеетьстэ эрсильть пожарт.">
</sentence>
<sentence sent_id="4.57.1" iso_lang="myv" text="[!!]Но куроксто теезель шар, конань пештилизь уш аволь эждезь воздухсо, но газсо, кона воздухонть коряс седе шождыне.">
</sentence>
<sentence sent_id="4.57.2" iso_lang="myv" text="Истят воздушной шартнэнь нолдыть тевс минек шкастонтькак.">
</sentence>
<sentence sent_id="4.58.1" iso_lang="myv" text="Воздушной шарось.">
</sentence>
<sentence sent_id="4.59.1" iso_lang="myv" text="Неень воздушной шаронть пештнесызь шожда газсо—водородсо, кона малав овсе а юты оболочканть пачк.">
</sentence>
<sentence sent_id="4.59.2" iso_lang="myv" text="Оболочканть ланга шарось вельтязь кеме сеткасо.">
</sentence>
<sentence sent_id="4.59.3" iso_lang="myv" text="Ало сонзэ эйс сюлмазь карзина, косо аштить ломатне ды весе мезе сыненст эряви.">
</sentence>
<sentence sent_id="4.59.4" iso_lang="myv" text="Шарось те кепети верев секс, што сон воздухонть коряс седе шождыне.">
</sentence>
<sentence sent_id="4.60.1" iso_lang="myv" text="Воздушной шарось может кепетеме пек верев.">
</sentence>
<sentence sent_id="4.60.2" iso_lang="myv" text="Но обыкновенной воздушной шарсо — аэростатсо — ломатне кепететсть ансяк 10800 метрань сэрьс.">
</sentence>
<sentence sent_id="4.60.3" iso_lang="myv" text="Но те сэрьсэнтькак воздухось»истямо чуро, што сон опасной ломанентень.">
</sentence>
<sentence sent_id="4.61.1" iso_lang="myv" text="Штобу кепедевемс седе покш сэрьс, эряви специальной воздушной шар — стратостат (41 рис,).">
</sentence>
<sentence sent_id="4.61.2" iso_lang="myv" text="Стратостатось ашти воздухонь пек покш шарокс, пештязь секе жо шожда газсонть — водородсонть, конань эйсэ пештяви обыкновенной воздушной шароськак.">
</sentence>
<sentence sent_id="4.61.3" iso_lang="myv" text="Стратостатонть ало сюлмазь аволь панжадо карзинка, но кеместэ пекставиця шаронь кондямо металлической гондола.">
</sentence>
<sentence sent_id="4.61.4" iso_lang="myv" text="Гондоласонть аштиця ломатне лексить се кислородсонть, конань сынь сайсызь мартост специальной приборсо.">
</sentence>
<sentence sent_id="4.62.1" iso_lang="myv" text="41 рис.„СССР“ стратостатось.">
</sentence>
<sentence sent_id="4.63.1" iso_lang="myv" text="Минек СССР-сэ стратостат васенцеде строязь 1933 иестэ.">
</sentence>
<sentence sent_id="4.63.2" iso_lang="myv" text="Сентябрянь 30 чинь маней валскестэ „СССР“ стратостатось колмо отважной исследователь марто кепететсь Московонть вельксэс.">
</sentence>
<sentence sent_id="4.63.3" iso_lang="myv" text="Ниле часонь ютазь сон пачкодсь 19300 метрань сэрьс.">
</sentence>
<sentence sent_id="4.63.4" iso_lang="myv" text="Истямо сэрьс эзь кепедевкшне еще кияк мирэнть лангсонть.">
</sentence>
<sentence sent_id="4.63.5" iso_lang="myv" text="Воздухка ливтницятне радио вельде кучсть рапорт стратостатонть эйстэ моданть лангс эсь изнямодост воздушной сэрьтнесэ.">
</sentence>
<sentence sent_id="4.63.6" iso_lang="myv" text="Чокшнентень стратостатось парсте валгсь Московдонть аволь васов.">
</sentence>
<sentence sent_id="4.64.1" iso_lang="myv" text="„СССР“ стратостатонть ливтямозо лиссь пек покш событиякс весе мирэнтень, кода советской науканть ды техниканть торжества.">
</sentence>
<sentence sent_id="4.65.1" iso_lang="myv" text="Воздушной корабля.">
</sentence>
<sentence sent_id="4.66.1" iso_lang="myv" text="Воздушной кораблясь, или дирижаблясь, кувака.">
</sentence>
<sentence sent_id="4.66.2" iso_lang="myv" text="Истямо форманть пингстэ сон седе парсте лазы воздухонть (42 рис.).">
</sentence>
<sentence sent_id="4.67.1" iso_lang="myv" text="42 рис. Дирижабля.">
</sentence>
<sentence sent_id="4.68.1" iso_lang="myv" text="Дирижаблянть оболочканзо потсо ашти газ — водород.">
</sentence>
<sentence sent_id="4.68.2" iso_lang="myv" text="Дирижаблянть ало кемекстазь гондола, косо аштить ломатне.">
</sentence>
<sentence sent_id="4.68.3" iso_lang="myv" text="Дирижаблясонть улить моторт ды сонзэ можна ветямс.">
</sentence>
<sentence sent_id="4.69.1" iso_lang="myv" text="Воздушной кораблясонть можна теемс пек покш ливтямот.">
</sentence>
<sentence sent_id="4.69.2" iso_lang="myv" text="1926 иестэ знаменитой учёной путешественникесь Амундсен ливтясь дирижаблясо Северной полюсов.">
</sentence>
<sentence sent_id="4.69.3" iso_lang="myv" text="Дирижаблясь ульнесь воздухсо 71 част ды парсте велявтсь мекев.">
</sentence>
<sentence sent_id="4.70.1" iso_lang="myv" text="Кувать шкас минек арасельть дирижаблянок.">
</sentence>
<sentence sent_id="4.70.2" iso_lang="myv" text="Но ней минь строятано ды минек улить эсинек дирижаблянок.">
</sentence>
<sentence sent_id="4.70.3" iso_lang="myv" text="Сынь миненек эрявить народной хозяйстванть туртов ды научной исследованиятнень кис.">
</sentence>
<sentence sent_id="4.70.4" iso_lang="myv" text="Дирижаблятне миненек эрявить минек масторонть оборонанзо кис капиталистнэнь эйстэ, конатне пейть порить минек Союзонть лангс ды анокстыть лангозонок каявомо.">
</sentence>
<sentence sent_id="4.71.1" iso_lang="myv" text="Карматано кемекстамо минек масторонть оборонанзо!">
</sentence>
<sentence sent_id="4.72.1" iso_lang="myv" text="Вармась.">
</sentence>
<sentence sent_id="4.73.1" iso_lang="myv" text="Воздухось зярдояк а ашти ве таркасо.">
</sentence>
<sentence sent_id="4.73.2" iso_lang="myv" text="Сон свал движениясо.">
</sentence>
<sentence sent_id="4.73.3" iso_lang="myv" text="Воздухонть те движениясь улияк вармась.">
</sentence>
<sentence sent_id="4.74.1" iso_lang="myv" text="Вармась пуви эрьва ёнов.">
</sentence>
<sentence sent_id="4.74.2" iso_lang="myv" text="Юг ёндо пуви южной варма, север ендо — северной варма ды лият.">
</sentence>
<sentence sent_id="4.74.3" iso_lang="myv" text="Варманть направлениянзо содасызь особой приборсо, конанень мерить флюгер (43 рис.).">
</sentence>
<sentence sent_id="4.75.1" iso_lang="myv" text="43 рис. Флюгер.">
</sentence>
<sentence sent_id="4.76.1" iso_lang="myv" text="Вармась пуви эрьва кодамо вийсэ.">
</sentence>
<sentence sent_id="4.76.2" iso_lang="myv" text="Эрси лавшо варма, сон а ламодо лыкавты лопатнень.">
</sentence>
<sentence sent_id="4.76.3" iso_lang="myv" text="Виев вармась лыкавты чувтнэнь покш тарадтнэнь.">
</sentence>
<sentence sent_id="4.76.4" iso_lang="myv" text="Те сон урны вальмало.">
</sentence>
<sentence sent_id="4.76.5" iso_lang="myv" text="Эрси истямо вийсэяк варма, кона лыкавты чувтт ды лоткавты ломаненть молемстэ; те — буря.">
</sentence>
<sentence sent_id="4.77.1" iso_lang="myv" text="Моданть лангсо истя жо эрсить урагант.">
</sentence>
<sentence sent_id="4.77.2" iso_lang="myv" text="Ураганось таргси модасто чувтт, яжи кудот ды канды овсе калавтома.">
</sentence>
<sentence sent_id="4.77.3" iso_lang="myv" text="Ураганось—пек стака бедствия.">
</sentence>
<sentence sent_id="4.77.4" iso_lang="myv" text="Урагантнэ сех сеетьстэ эрсить южной мастортнэва,">
</sentence>
<sentence sent_id="4.77.5" iso_lang="myv" text="минек сынь эрсить пек чуросто.">
</sentence>
<sentence sent_id="4.78.1" iso_lang="myv" text="Лавшо вармась пуви 4—5 метрат секундас, виев вармась—11—13 метрат секундас.">
</sentence>
<sentence sent_id="4.78.2" iso_lang="myv" text="Ураганось пуви пек покш скоростьсэ—35 метрадо ламо секундас.">
</sentence>
<sentence sent_id="4.79.1" iso_lang="myv" text="Природасонть вармась теи покш робота.">
</sentence>
<sentence sent_id="4.79.2" iso_lang="myv" text="Сон кантни песоконть, кона теевсь пандонь породатнень каладомадонть, ды канды эйсэнзэ эрьва кодамо таркава.">
</sentence>
<sentence sent_id="4.79.3" iso_lang="myv" text="Истя морятнень чирева теевить песоконь дюнат, пустынятнесэ жо— песоконь бархант.">
</sentence>
<sentence sent_id="4.80.1" iso_lang="myv" text="Молиця песоктне кандыть зыян хозяйствантень, секс сынст каршо бороцить.">
</sentence>
<sentence sent_id="4.80.2" iso_lang="myv" text="Тень кис озавтнить чувтт ды кустарникть, конатне -лоткавтыть песоктнень молемаст.">
</sentence>
<sentence sent_id="4.81.1" iso_lang="myv" text="Варманть роботазо хозяйствасонть.">
</sentence>
<sentence sent_id="4.82.1" iso_lang="myv" text="Кезэрень пингень шкасто ломанесь кармавтызе роботамо варманть эсь хозяйствасонзо.">
</sentence>
<sentence sent_id="4.82.2" iso_lang="myv" text="Ломанесь нолды тевс варманть кода двигательной вий.">
</sentence>
<sentence sent_id="4.83.1" iso_lang="myv" text="Еще кезэрень пингестэ ломанесь тейсь парусной судна.">
</sentence>
<sentence sent_id="4.83.2" iso_lang="myv" text="Вармась пуви парусонть эйс ды тылкади суднанть веденть ланга.">
</sentence>
<sentence sent_id="4.83.3" iso_lang="myv" text="Истя вармась полавтынзе гребецтнень.">
</sentence>
<sentence sent_id="4.84.1" iso_lang="myv" text="Икелень шкатнестэ парусной кораблятнень ульнесь пек покш значенияст.">
</sentence>
<sentence sent_id="4.84.2" iso_lang="myv" text="Истя парусной^кораблясо Колумб 1492 иестэ васенцеде уйсь Европасто Америкав.">
</sentence>
<sentence sent_id="4.84.3" iso_lang="myv" text="Парусной кораблятнесэ жо 1519 иестэ Магеллан васенцеде тусь моданть перька уйнеме.">
</sentence>
<sentence sent_id="4.84.4" iso_lang="myv" text="Океантнесэ колмо иень перть уйнемадо мейле Магелланонь вете кораблятнестэ вейкесь пачкодсь родинав, весе земной шаронть перька ютамодо мейле (44 рис.).">
</sentence>
<sentence sent_id="4.85.1" iso_lang="myv" text="44 рис. Магелланонь кораблязо.">
</sentence>
<sentence sent_id="4.86.1" iso_lang="myv" text="Паровой машинанть изобретениядо мейле ульнесь теезь „толонь корабля“.">
</sentence>
<sentence sent_id="4.86.2" iso_lang="myv" text="Истя мерсть икеле пароходтнэде.">
</sentence>
<sentence sent_id="4.86.3" iso_lang="myv" text="Ды парусной кораблятне кадызь таркаст пароходтнэнень.">
</sentence>
<sentence sent_id="4.86.4" iso_lang="myv" text="Но нейгак улить парусной коряблят.">
</sentence>
<sentence sent_id="4.86.5" iso_lang="myv" text="45 рисункасонть невтезь минек отважной парусной кораблясь „Товарищесь“.">
</sentence>
<sentence sent_id="4.86.6" iso_lang="myv" text="„Товарищесь“ ламо уйнесь океанга.">
</sentence>
<sentence sent_id="4.87.1" iso_lang="myv" text="45 рис. „Товарищ“.">
</sentence>
<sentence sent_id="4.88.1" iso_lang="myv" text="Кезэрь пингень шкасто уш ломанесь нолды тевс варманть виензэ мода лангсояк.">
</sentence>
<sentence sent_id="4.88.2" iso_lang="myv" text="Уш кезэрь пингестэ ульнесть варма ведьгевть (46 рис.).">
</sentence>
<sentence sent_id="4.88.3" iso_lang="myv" text="Вармась велявты ведьгевенть лапанзо.">
</sentence>
<sentence sent_id="4.88.4" iso_lang="myv" text="Сынст эйстэ движениясь пачтяви кевтненень.">
</sentence>
<sentence sent_id="4.88.5" iso_lang="myv" text="Кевтне яжить сюронть почтокс.">
</sentence>
<sentence sent_id="4.89.1" iso_lang="myv" text="46 рис. Варма ведьгев.">
</sentence>
<sentence sent_id="4.90.1" iso_lang="myv" text="Меельсь шкастонть минь тейдяно вармань виев двигательть (47 рис.).">
</sentence>
<sentence sent_id="4.90.2" iso_lang="myv" text="Вармась велявты двигателенть лапанзо.">
</sentence>
<sentence sent_id="4.90.3" iso_lang="myv" text="Сынст эйстэ движениясь пачкоди машинантень, конань эйсэ тееви электричества.">
</sentence>
<sentence sent_id="4.90.4" iso_lang="myv" text="Электричествась моли проводтнэва ды роботавты станоктнень ды машинатнень.">
</sentence>
<sentence sent_id="4.91.1" iso_lang="myv" text="47 рис. Вармань двигатель.">
</sentence>
<sentence sent_id="4.92.1" iso_lang="myv" text="Истя варманть виезэ нолдави тевс народной хозяйствасонть.">
</sentence>
<sentence sent_id="4.93.1" iso_lang="myv" text="МЕЗЕСТЭ АШТИ ВОЗДУХОСЬ.">
</sentence>
<sentence sent_id="4.94.1" iso_lang="myv" text="Сень кувалт вопросонть, мезестэ ашти воздухось, васенцеде учёнойтне толковизь а ламодо 150 иеде теде икеле.">
</sentence>
<sentence sent_id="4.94.2" iso_lang="myv" text="Учёнойтне невтизь, што воздухось сех пек ашти кавто газсто.">
</sentence>
<sentence sent_id="4.94.3" iso_lang="myv" text="Вейкесь неть газтнэстэ лезды паломантень — сонензэ мерить кислород.">
</sentence>
<sentence sent_id="4.94.4" iso_lang="myv" text="Омбоцесь а лезды паломантень — сонензэ мерить азот.">
</sentence>
<sentence sent_id="4.94.5" iso_lang="myv" text="Воздухсонть истя жо ули аволь ламо углекислой газ.">
</sentence>
<sentence sent_id="4.95.1" iso_lang="myv" text="Ванносынек васня кислородонть ды углекислой газонть свойстваст, мейле жо опытсэ тонавтнесынек воздухонть составонзо.">
</sentence>
<sentence sent_id="4.96.1" iso_lang="myv" text="Кислородось.">
</sentence>
<sentence sent_id="4.97.1" iso_lang="myv" text="Воздухсонть кислородось човорязь азотонть марто.">
</sentence>
<sentence sent_id="4.97.2" iso_lang="myv" text="Секс воздухстонть пек стака добовамс ванькс кислород.">
</sentence>
<sentence sent_id="4.97.3" iso_lang="myv" text="Минь добоватано ванькс кислород лия способсо (48 рис.).">
</sentence>
<sentence sent_id="4.98.1" iso_lang="myv" text="48 рис. Кислородонь добовамо.">
</sentence>
<sentence sent_id="4.99.1" iso_lang="myv" text="Опыт.">
</sentence>
<sentence sent_id="4.99.2" iso_lang="myv" text="Путтано пробиркас пенчке вещества, конанень мерить марганцевокислой калий.">
</sentence>
<sentence sent_id="4.100.1" iso_lang="myv" text="Пробирканть пекстасынек пробкасо, конань эйс ладязь суликань мендязь трубка.">
</sentence>
<sentence sent_id="4.100.2" iso_lang="myv" text="Те трубканть пензэ аравтсынек стакан алов, кона пештязь ведте, велявтозь прянзо лангс ды аравтозь ведь марто келей сосудонть потмаксонзо лангс.">
</sentence>
<sentence sent_id="4.101.1" iso_lang="myv" text="Карматано састыне эждеме пробирканть спиртовкань толсо.">
</sentence>
<sentence sent_id="4.102.1" iso_lang="myv" text="Васня трубкастонть лисить ведентень воздухонь пузырнеть, мейле жо кармить лисеме кислородонь пузырнеть.">
</sentence>
<sentence sent_id="4.102.2" iso_lang="myv" text="Сынь кузить ведьсэнть ды а ламонь а ламонь панить веденть стаканонть эйстэ.">
</sentence>
<sentence sent_id="4.102.3" iso_lang="myv" text="Стакансонть яла седе ламо проми газ ды яла седе а ламо ды а ламо кадови ведь.">
</sentence>
<sentence sent_id="4.102.4" iso_lang="myv" text="Зярдо газось паньсы стаканстонть весе веденть, таргасынек трубка пенть стаканонть алдо ды лоткавтсынек эждеманть.">
</sentence>
<sentence sent_id="4.102.5" iso_lang="myv" text="Стаканонть алдо вельтясынек конёвсо, таргасынек газ марто стаканонть веденть эйстэ, велявтсынек ды путсынек столь лангс.">
</sentence>
<sentence sent_id="4.103.1" iso_lang="myv" text="Тонгтано те стаканонть эйс ченярдыця чев.">
</sentence>
<sentence sent_id="4.103.2" iso_lang="myv" text="Чевесь кирвази.">
</sentence>
<sentence sent_id="4.103.3" iso_lang="myv" text="Значит, кислородось лезды паломантень.">
</sentence>
<sentence sent_id="4.103.4" iso_lang="myv" text="Теке марто ванькс кислородсо чевесь палы седе валдосто, седе пек воздухсо паломанть коряс.">
</sentence>
<sentence sent_id="4.103.5" iso_lang="myv" text="Значит, кислородось виевгавты паломанть.">
</sentence>
<sentence sent_id="4.104.1" iso_lang="myv" text="Кислородось эряви лексемань кис.">
</sentence>
<sentence sent_id="4.104.2" iso_lang="myv" text="Бути озавтомс кодамояк животной, примеркс чеерь, банкас, косо арась кислород, то сон бойкасто кулы.">
</sentence>
<sentence sent_id="4.105.1" iso_lang="myv" text="Истя жо а карми эрямо кислородтомо ломанеськак.">
</sentence>
<sentence sent_id="4.105.2" iso_lang="myv" text="Больницатнесэ стакасто сэредицятненень врачтнэ макстнить лексемс ванькс кислород.">
</sentence>
<sentence sent_id="4.106.1" iso_lang="myv" text="Углекислой газось.">
</sentence>
<sentence sent_id="4.107.1" iso_lang="myv" text="Кислородтонть ды азоттонть башка воздухсонть ули углекислой газ, куш сонзэ эйстэ пек а ламо.">
</sentence>
<sentence sent_id="4.108.1" iso_lang="myv" text="1 опыт.">
</sentence>
<sentence sent_id="4.108.2" iso_lang="myv" text="Бутылкас путтано пор покольне ды нуртятано разбавленной соляной кислота.">
</sentence>
<sentence sent_id="4.108.3" iso_lang="myv" text="Бойкасто потомдасынек бутылканть пробкасо, конань эйс ладязь мендязь трубка.">
</sentence>
<sentence sent_id="4.108.4" iso_lang="myv" text="Те трубканть пензэ нолдасынек ведь марто стаканс, кода невтезь 49 рисункасонть.">
</sentence>
<sentence sent_id="4.108.5" iso_lang="myv" text="Ведентень лисить трубкастонть газонь пузырнеть.">
</sentence>
<sentence sent_id="4.108.6" iso_lang="myv" text="Те лиси углекислой газось.">
</sentence>
<sentence sent_id="4.108.7" iso_lang="myv" text="Те истя жо цветтэме газ.">
</sentence>
<sentence sent_id="4.109.1" iso_lang="myv" text="49 рис. Углекислой газонь добовамо.">
</sentence>
<sentence sent_id="4.110.1" iso_lang="myv" text="Нолдасынек газоотводной трубка пенть пачк невтиця известковой ведь марто стаканс.">
</sentence>
<sentence sent_id="4.110.2" iso_lang="myv" text="Стакансонть известковой ведесь бутралгады.">
</sentence>
<sentence sent_id="4.110.3" iso_lang="myv" text="Значит, углекислой газось бутралгавты известковой веденть.">
</sentence>
<sentence sent_id="4.111.1" iso_lang="myv" text="Нолдасынек ней газоотводной трубканть пензэ „чаво“ стаканс ды вельтясынек сонзэ суликасо.">
</sentence>
<sentence sent_id="4.111.2" iso_lang="myv" text="Трубкаванть лиси углекислой газ ды пешти стаканонть, куш тень минь а несынекак, секс што те газось цветтэме.">
</sentence>
<sentence sent_id="4.111.3" iso_lang="myv" text="Нолдатано стаканонть эйс палыця чевне.">
</sentence>
<sentence sent_id="4.111.4" iso_lang="myv" text="Чевнесь мади.">
</sentence>
<sentence sent_id="4.111.5" iso_lang="myv" text="Стакансонть ней ашти углекислой газ.">
</sentence>
<sentence sent_id="4.111.6" iso_lang="myv" text="Углекислой газось паломантень а лезды.">
</sentence>
<sentence sent_id="4.112.1" iso_lang="myv" text="Снартсынек углекислой газонть валомо те стаканонть эйстэ лия, „чаво“ стаканс.">
</sentence>
<sentence sent_id="4.112.2" iso_lang="myv" text="Тейсынек тень истя, кода валыть веденть.">
</sentence>
<sentence sent_id="4.112.3" iso_lang="myv" text="Ней нолдасынек палыця чевненть се стаканонтень, косо ульнесь воздух.">
</sentence>
<sentence sent_id="4.112.4" iso_lang="myv" text="Чевнесь мади.">
</sentence>
<sentence sent_id="4.112.5" iso_lang="myv" text="Значит, те стакансонть воздухонть таркас ней ашти углекислой газось.">
</sentence>
<sentence sent_id="4.112.6" iso_lang="myv" text="Нолдасынек палыця чевненть секе жо стаканонтень, косо ульнесь углекислой газось.">
</sentence>
<sentence sent_id="4.112.7" iso_lang="myv" text="Чевнесь палы.">
</sentence>
<sentence sent_id="4.112.8" iso_lang="myv" text="Значит, те стакансонть углекислой газонть таркас ней ашти воздух.">
</sentence>
<sentence sent_id="4.113.1" iso_lang="myv" text="Истя минь нуртинек углекислой газонть стакансто стаканс ведь ладсо.">
</sentence>
<sentence sent_id="4.113.2" iso_lang="myv" text="Миненек те теевсь секс, што углекислой газось воздухонть коряс седе стака.">
</sentence>
<sentence sent_id="4.114.1" iso_lang="myv" text="Углекислой газ воздухсонть ули эрьва косо.">
</sentence>
<sentence sent_id="4.114.2" iso_lang="myv" text="Но сех ламо углекислой газдонть эрямо помешениятнесэ.">
</sentence>
<sentence sent_id="4.114.3" iso_lang="myv" text="Сех пек ламо углекислой газ комнатасо, косо пурнавкшныть ламо ломать.">
</sentence>
<sentence sent_id="4.114.4" iso_lang="myv" text="Минек классонтькак воздухсонть ламо углекислой газ.">
</sentence>
<sentence sent_id="4.114.5" iso_lang="myv" text="Аравттано классонть валдо известковой ведь марто блидине.">
</sentence>
<sentence sent_id="4.114.6" iso_lang="myv" text="Куроксто минь нейсынек, што веденть ланга появась ашо келькш.">
</sentence>
<sentence sent_id="4.114.7" iso_lang="myv" text="Те келькшесь появась углекислой газонть эйстэ, кона ули воздухсонть.">
</sentence>
<sentence sent_id="4.114.8" iso_lang="myv" text="Те секс, што углекислой газось бутралгавты известковой веденть.">
</sentence>
<sentence sent_id="4.114.9" iso_lang="myv" text="Истя свал можна содамс углекислой газонть.">
</sentence>
<sentence sent_id="4.115.1" iso_lang="myv" text="Но мекс углекислой газдонть седе ламо эрямо помещениянь воздухсонть?">
</sentence>
<sentence sent_id="4.116.1" iso_lang="myv" text="2 опыт.">
</sentence>
<sentence sent_id="4.116.2" iso_lang="myv" text="Сайдяно валдо известковой ведь марто стаканнэ.">
</sentence>
<sentence sent_id="4.116.3" iso_lang="myv" text="Карматано суликань трубкинень или олгинень пан вамо известковой ведентень се воздухонть, конань минь нолдатано эсь эйстэнек лексемстэ.">
</sentence>
<sentence sent_id="4.116.4" iso_lang="myv" text="Стаканнэсэнть известковой ведесь бутралгады.">
</sentence>
<sentence sent_id="4.116.5" iso_lang="myv" text="Значит, лексемстэ минек эйстэ лиси ламо углекислой газ.">
</sentence>
<sentence sent_id="4.117.1" iso_lang="myv" text="3 опыт.">
</sentence>
<sentence sent_id="4.117.2" iso_lang="myv" text="Нолдатано уське вельде палыця свеча стаканс ды вельтясынек сонзэ суликасо.">
</sentence>
<sentence sent_id="4.117.3" iso_lang="myv" text="Свечась палы, но шкань ютазь мади, секс што стакансонть воздухонть эйсэ майшсь весе кислородось.">
</sentence>
<sentence sent_id="4.117.4" iso_lang="myv" text="Таргасынек свечанть стаканстонть, каятано эйзэнзэ а ламошка валдо известковой ведь ды шолдорясынек.">
</sentence>
<sentence sent_id="4.117.5" iso_lang="myv" text="Ведесь стакансонть бутралгады.">
</sentence>
<sentence sent_id="4.117.6" iso_lang="myv" text="Значит, паломсто воздухсонть тееви углекислой газ.">
</sentence>
<sentence sent_id="4.118.1" iso_lang="myv" text="Ней чарькодеви, мекс эрямо помещениятнень воздухсонть ламо углекислой газ.">
</sentence>
<sentence sent_id="4.118.2" iso_lang="myv" text="Сон появи воздухонтень лексемстэ ды паломсто.">
</sentence>
<sentence sent_id="4.119.1" iso_lang="myv" text="Опыт, кона невти воздухонть составонзо.">
</sentence>
<sentence sent_id="4.120.1" iso_lang="myv" text="Кислородонть ды углекислой газонть свойстванзо ванномадо мейле тейдяно опыт, кона невти воздухонть составонзо (50 рис.).">
</sentence>
<sentence sent_id="4.121.1" iso_lang="myv" text="50 рис. Опыт, кона невти воздухонть составонзо.">
</sentence>
<sentence sent_id="4.122.1" iso_lang="myv" text="Опыт.">
</sentence>
<sentence sent_id="4.122.2" iso_lang="myv" text="Суликань келей сосудс нуртятано валдо известковой ведь.">
</sentence>
<sentence sent_id="4.122.3" iso_lang="myv" text="Веденть лангс путтано келей пробка,' конань лангс педявтозь аволь покш палыця свеча.">
</sentence>
<sentence sent_id="4.122.4" iso_lang="myv" text="Свечанть вельтясынек бутыльсэ, конань потмаксозо керязь, бутыленть потомдасынек пробкасо.">
</sentence>
<sentence sent_id="4.123.1" iso_lang="myv" text="Свечась бутыльсэнть палы, секс што воздухсонть ули кислород.">
</sentence>
<sentence sent_id="4.123.2" iso_lang="myv" text="Свечанть паломсто кислородось карми маштомо ды тееви углекислой газ.">
</sentence>
<sentence sent_id="4.123.3" iso_lang="myv" text="Зярдо машты малав весе кислородось, кона ашти бутыльсэнть, свечась мади.">
</sentence>
<sentence sent_id="4.124.1" iso_lang="myv" text="Свечанть паломсто появазь углекислой газонть саи известковой ведесь, секс ведесь кузи бутыльсэнть.">
</sentence>
<sentence sent_id="4.124.2" iso_lang="myv" text="Теке марто бутыльсэнть кузезь ведесь зани малав истянь тарка, зяро занясь паломсто ютавтозь кислородось.">
</sentence>
<sentence sent_id="4.124.3" iso_lang="myv" text="Лия тарканть бутыльсэнть зани сех пек азотось.">
</sentence>
<sentence sent_id="4.125.1" iso_lang="myv" text="Точной опытнэсэ невтезь, што воздухсонть улить кавто тазт ды што кислородтонть воздухсонть а ламодо седе ламо 1/5 пельксэнть коряс, азоттонть жо малав 4/5 пелькст.">
</sentence>
<sentence sent_id="5.1.1" iso_lang="myv" text="IV. ЭЛЕКТРИЧЕСТВАСЬ ПРИРОДАСОНТЬ.">
</sentence>
<sentence sent_id="5.2.1" iso_lang="myv" text="Весе содасызь пургине марто пиземень картинанть.">
</sentence>
<sentence sent_id="5.2.2" iso_lang="myv" text="Менелесь вельтязь раужо тучасо, валы пиземе, кивчкаи ёндол (51 рис.), марявить пургинень пек виев зэрнемат.">
</sentence>
<sentence sent_id="5.3.1" iso_lang="myv" text="51 рис. Ёндол (вень фотографиянь коряс).">
</sentence>
<sentence sent_id="5.4.1" iso_lang="myv" text="Суеверной ломатне пелить пургинеденть.">
</sentence>
<sentence sent_id="5.4.2" iso_lang="myv" text="Кезэрь пингестэ ломатне арсесть, што пургиненть кучи пургинень пазось.">
</sentence>
<sentence sent_id="5.4.3" iso_lang="myv" text="Кежиявты пазось ды кучи моданть лангс пургинеть ды ёндолт.">
</sentence>
<sentence sent_id="5.5.1" iso_lang="myv" text="Ды минек шкастояк чопода ломатне арсить, што пургинесь эрси секс, што Илья-пророкось артни менельганть колесницасо ды ёртни моданть лангс толонь налт — ёндолт.">
</sentence>
<sentence sent_id="5.6.1" iso_lang="myv" text="Мезе те ёндолось ды пургинесь.">
</sentence>
<sentence sent_id="5.7.1" iso_lang="myv" text="1752 иень кизна американской учёной Франклин лиссь пургинень пингстэ паксяв ды нолдызе эсь знаменитой змеензэ.">
</sentence>
<sentence sent_id="5.7.2" iso_lang="myv" text="Сон саизе мелензэ содамс, мезе истямо ёндолось.">
</sentence>
<sentence sent_id="5.8.1" iso_lang="myv" text="Франклинэнь змеесь теезель шёлконь покш пацясто ды сонзэ версе песэнть ульнесь пштилгавтозь металлической стержень.">
</sentence>
<sentence sent_id="5.8.2" iso_lang="myv" text="Змеесь нолдазель мушконь кеме суре вельде, кона сюлмазель металлической ключс.">
</sentence>
<sentence sent_id="5.8.3" iso_lang="myv" text="Ключенть эйс истя жо сюлмазель шёлконь паця, конадо Франклин кирдськак змеенть.">
</sentence>
<sentence sent_id="5.9.1" iso_lang="myv" text="Зярдо пелесь ютась змеенть велькска, Франклин ветизе суронзо ключентень.">
</sentence>
<sentence sent_id="5.9.2" iso_lang="myv" text="Ключенть эйстэ кирнявтсь вишка ёндол — электрической сятко, ды марявсь лавшо пакштордома.">
</sentence>
<sentence sent_id="5.10.1" iso_lang="myv" text="Истя Франклин васенцеде содызе, што ёндолось — те пек покш электрической сятко, пургинесь жо пек виев пакштордома те сятконть эйстэ.">
</sentence>
<sentence sent_id="5.11.1" iso_lang="myv" text="Седе тов учёнойтне невтизь, што ёндолось ды пургинесь теевить вейке шкасто.">
</sentence>
<sentence sent_id="5.11.2" iso_lang="myv" text="Ды бути минь ёндолонть нейсынек седе икеле пургиненть марявомадонзо коряс, то те секс, што светэсь миненек пачкоди седе бойкасто звуконть коряс.">
</sentence>
<sentence sent_id="5.12.1" iso_lang="myv" text="Сень содазь, мезе истямо ёндолось ды пургинесь, наукась ливтинзе лангс пургинеденть ды ёндолдонть религиозной предрассудкатнень толктомочист.">
</sentence>
<sentence sent_id="5.13.1" iso_lang="myv" text="Громоотвод.">
</sentence>
<sentence sent_id="5.14.1" iso_lang="myv" text="Пургиненть пингстэ ёндолось кирнявтни или кавто пельтнень юткова или пеленть ды моданть юткова.">
</sentence>
<sentence sent_id="5.14.2" iso_lang="myv" text="Ёндолось модас вачкодевезь может кирвастеме кудо, маштомо ломань.">
</sentence>
<sentence sent_id="5.14.3" iso_lang="myv" text="Ёндолонть эйстэ ванстыть громоотводсонть.">
</sentence>
<sentence sent_id="5.14.4" iso_lang="myv" text="Громоотводонть изобрел Франклин.">
</sentence>
<sentence sent_id="5.15.1" iso_lang="myv" text="Франклин тейсь истямо опыт.">
</sentence>
<sentence sent_id="5.15.2" iso_lang="myv" text="Сон мода потс васов чувсь сэрей металлической стержень.">
</sentence>
<sentence sent_id="5.15.3" iso_lang="myv" text="[!!]Пургиненть пингстэ ёндолось лоштявиль те стерженентень ды туиль сонзэ эзга мода потс.">
</sentence>
<sentence sent_id="5.15.4" iso_lang="myv" text="Те ульнесь васенце громоотвод.">
</sentence>
<sentence sent_id="5.16.1" iso_lang="myv" text="Франклин мерсь нолдамс сонзэ теевть громоотводонть сэрей зданиятнень ванстомань кис.">
</sentence>
<sentence sent_id="5.16.2" iso_lang="myv" text="Зярдо кармасть нолдамо тевс громоотводтнэнь, то лиссь, што ёндолось седе чуросто вачкоди сеть зданиятнес, конатнень ули громоотводост, бути жо вачкодинь то громоотводонть эйс, конань эзга видьстэ туи модантень.">
</sentence>
<sentence sent_id="5.16.3" iso_lang="myv" text="Громоотводтнэнь васня кармасть нолдамо тевс Америкасо, мейле жо Европасояк.">
</sentence>
<sentence sent_id="5.16.4" iso_lang="myv" text="Минек шкасто громоотводтнэ паролгавтозь ды сынст нолдыть тевс эрьва косо ёндолдонть ванстамонь кис (52 рис.).">
</sentence>
<sentence sent_id="5.16.5" iso_lang="myv" text="Громоотводтнэнь пингстэ ёндолось аволь опасной.">
</sentence>
<sentence sent_id="5.16.6" iso_lang="myv" text="Минь можем ней ёндолонть лангсо ветямо управления, минь тейдяно ёндолонть кунсолыцякс.">
</sentence>
<sentence sent_id="5.17.1" iso_lang="myv" text="52 рис. Фабричной трубасо громоотвод.">
</sentence>
<sentence sent_id="5.18.1" iso_lang="myv" text="Электричествась народной хозяйствасонть.">
</sentence>
<sentence sent_id="5.19.1" iso_lang="myv" text="Владимир Ильич Ленин кортась: „Коммунизмась — те советской власть плюс весе масторонть электрификациясь“.">
</sentence>
<sentence sent_id="5.19.2" iso_lang="myv" text="Ленинэнь те указаниязо апак лотксе ютавтови тевс минек строительствасонть.">
</sentence>
<sentence sent_id="5.20.1" iso_lang="myv" text="Минек масторось вельтявсь электрической станциянь сетьсэ.">
</sentence>
<sentence sent_id="5.20.2" iso_lang="myv" text="Сынь роботыть уштомапельсэ,">
</sentence>
<sentence sent_id="5.20.3" iso_lang="myv" text="сынст эйсэ тевс нолдави прыця ведень виесь ды мик варма виесь.">
</sentence>
<sentence sent_id="5.20.4" iso_lang="myv" text="Электростанциятне максыть электричества фабрикатнес ды заводтнэс, колхозтнэс ды совхозтнэс, робочеенть ды крестьянинэнь эрямо кудос.">
</sentence>
<sentence sent_id="5.21.1" iso_lang="myv" text="Элекгрификациясонть минек масторось тейсь пек покш успехт.">
</sentence>
<sentence sent_id="5.21.2" iso_lang="myv" text="Ансяк Днепровской электростанциясь ней максы электричества царской Россиянь весе электростанциятнень коряс седе ламо.">
</sentence>
<sentence sent_id="5.21.3" iso_lang="myv" text="Весе жо минек электростанциятне теить электричества царской Россиянь весе экектростанциятнень коряс малав 22 раз седе ламодо.">
</sentence>
<sentence sent_id="5.21.4" iso_lang="myv" text="[!!]Ды кеветееце таркастонть, конань занилизе царской Россиясь электричествань производстванть коряс, Советской Союзось лиссь ней омбоце таркас весе мирэнть лангсо.">
</sentence>
<sentence sent_id="6.1.1" iso_lang="myv" text="V. РАСТЕНИЯТНЕНЬ ЭРЯМОСТ.">
</sentence>
<sentence sent_id="6.2.1" iso_lang="myv" text="Кода эрить растениятне рана тунда.">
</sentence>
<sentence sent_id="6.3.1" iso_lang="myv" text="Сась тундось.">
</sentence>
<sentence sent_id="6.3.2" iso_lang="myv" text="Яла седе пек эжди тундонь чись.">
</sentence>
<sentence sent_id="6.4.1" iso_lang="myv" text="Чувтне ды куракштне аштить еще штадокс, сынст лангсо арасть еще а лопат, а цветт,">
</sentence>
<sentence sent_id="6.4.2" iso_lang="myv" text="но сынст лангсо уш буйкстыть почкатне">
</sentence>
<sentence sent_id="6.4.3" iso_lang="myv" text="ды куроксто сынь вельтявить пиже лопинесэ ды цветкасо.">
</sentence>
<sentence sent_id="6.5.1" iso_lang="myv" text="Почкатне.">
</sentence>
<sentence sent_id="6.6.1" iso_lang="myv" text="Сездьтяно бузинань тарад.">
</sentence>
<sentence sent_id="6.6.2" iso_lang="myv" text="Сонзэ лангсо ламо почкат (53 рис.).">
</sentence>
<sentence sent_id="6.7.1" iso_lang="myv" text="53 рис. Бузинань почкатне пургондамодо икеле ды пургондамонть ушодомсто.">
</sentence>
<sentence sent_id="6.8.1" iso_lang="myv" text="Но аволь весе неть почкатне вейкеть.">
</sentence>
<sentence sent_id="6.8.2" iso_lang="myv" text="Веенст почкатне седе вишкинеть, омбонстнэ седе покшт.">
</sentence>
<sentence sent_id="6.8.3" iso_lang="myv" text="Васенцетне — те лопань почкат, омбонстнэ жо — цветкань почкат.">
</sentence>
<sentence sent_id="6.9.1" iso_lang="myv" text="Карматано лопань почканть панжомо.">
</sentence>
<sentence sent_id="6.9.2" iso_lang="myv" text="Лангсто сон вельтязь кедень кондямо чешуйкасо.">
</sentence>
<sentence sent_id="6.9.3" iso_lang="myv" text="Почканть потсо ашти недьксэнь ды лопинень зачатка.">
</sentence>
<sentence sent_id="6.9.4" iso_lang="myv" text="Лопинень почка стоить мейле касы тарад пиже лопа марто.">
</sentence>
<sentence sent_id="6.10.1" iso_lang="myv" text="Цветкань почкась истя жо вельтязь чешуйкасо.">
</sentence>
<sentence sent_id="6.10.2" iso_lang="myv" text="Почканть потсо ашти цветкань зачатка.">
</sentence>
<sentence sent_id="6.10.3" iso_lang="myv" text="Цветкань точкастонть мейле касы цветка ды лопа марто тарад.">
</sentence>
<sentence sent_id="6.11.1" iso_lang="myv" text="Лопиямось.">
</sentence>
<sentence sent_id="6.12.1" iso_lang="myv" text="Интересна ваномс, кода минек чувтне ды куракштне вельтявить лопасо.">
</sentence>
<sentence sent_id="6.13.1" iso_lang="myv" text="Васня почкатне буйкстыть, сынь теевить яла седе покшокс ды покшокс.">
</sentence>
<sentence sent_id="6.13.2" iso_lang="myv" text="Чешуйкатне а ламонь а ламонь келемить ды меельсекс почкастонть лиси пиже.">
</sentence>
<sentence sent_id="6.13.3" iso_lang="myv" text="Почкась панжовсь.">
</sentence>
<sentence sent_id="6.14.1" iso_lang="myv" text="Панжозь почкастонть неявить мелкой сормсевезь лопинеть.">
</sentence>
<sentence sent_id="6.14.2" iso_lang="myv" text="Сынь а ламонь а ламонь келемить ды теевить истямокс, кодамокс минь тонадынек нееме лопатнень минек чувтнень ды куракштнень лангсо.">
</sentence>
<sentence sent_id="6.14.3" iso_lang="myv" text="Растениятне вельтявить лопасо.">
</sentence>
<sentence sent_id="6.14.4" iso_lang="myv" text="Истя тееви лопиямось.">
</sentence>
<sentence sent_id="6.15.1" iso_lang="myv" text="Цветямось.">
</sentence>
<sentence sent_id="6.16.1" iso_lang="myv" text="Ламо чувтт ды куракшт кармить цветямо уш рана тунда.">
</sentence>
<sentence sent_id="6.16.2" iso_lang="myv" text="Рисункатнесэ невтезь минек кона-кона чувтнень ды куракштнень цветкаст, конат цветить тунда рана: калень „эрбинетне“, пешксэнь ды тополень „пилекстнэ“ (54, 55, 56 рис.).">
</sentence>
<sentence sent_id="6.17.1" iso_lang="myv" text="54 рис. Калень цветкатне.">
</sentence>
<sentence sent_id="6.18.1" iso_lang="myv" text="55 рис. Пекшсэнь цветкат.">
</sentence>
<sentence sent_id="6.19.1" iso_lang="myv" text="56 рис. Тополень цветкат.">
</sentence>
<sentence sent_id="6.20.1" iso_lang="myv" text="Неть растениятне кармить цветямо натой ламодо седе икеле лопатнень появамонть коряс.">
</sentence>
<sentence sent_id="6.21.1" iso_lang="myv" text="Тундонь васень цветкатне.">
</sentence>
<sentence sent_id="6.21.2" iso_lang="myv" text="Рана тунда цветить кона-кона тикшень растениятне.">
</sentence>
<sentence sent_id="6.21.3" iso_lang="myv" text="Кить жо неть тундонь первенецтнэ?">
</sentence>
<sentence sent_id="6.22.1" iso_lang="myv" text="Рана тунда малав эрьва косо сёвонев почва лангсо можна вастомс растения, конанень мерить од ава лопа(57 ды 58 рис.).">
</sentence>
<sentence sent_id="6.23.1" iso_lang="myv" text="57 рис. Од ава лопась рана тунда.">
</sentence>
<sentence sent_id="6.24.1" iso_lang="myv" text="58 рис. Од ава лопась кизна.">
</sentence>
<sentence sent_id="6.25.1" iso_lang="myv" text="Од ава лопась цвети еще лопатнень появамодо икеле.">
</sentence>
<sentence sent_id="6.25.2" iso_lang="myv" text="Сонзэ цветэнзэ тюжат, а ламодо молить весеменень содавикс одуванчикенть цветэнзэ ёнов.">
</sentence>
<sentence sent_id="6.25.3" iso_lang="myv" text="Од ава лопанть лопанзо появить седе позда.">
</sentence>
<sentence sent_id="6.25.4" iso_lang="myv" text="Сынь интереснойть сеньсэ, што лангсто сынь пижеть ды валанят, алдо жо вельтязь теке ашо кендесэ.">
</sentence>
<sentence sent_id="6.25.5" iso_lang="myv" text="Бути путомс од ава лопанть щека ёжос, то алдо сон маряви лембекс, верде жо кельмекс.">
</sentence>
<sentence sent_id="6.25.6" iso_lang="myv" text="Секс кармасть меремеяк тензэ: од ава лопа.">
</sentence>
<sentence sent_id="6.26.1" iso_lang="myv" text="Од ава лопанть мода потсо ули эчке ды рашков корневищазо, конань эйсэ еще ютазь иенть эйстэ пурнавозь питательной веществат.">
</sentence>
<sentence sent_id="6.27.1" iso_lang="myv" text="Питательной веществань запаст пурназь лияяк рана цветиця растениянь мода потсо пелькстнэсэ: хохлатканть клубеньсэ, галань чурькань луковицасо.">
</sentence>
<sentence sent_id="6.27.2" iso_lang="myv" text="Питательной веществань запастнэ эрявить растениянтень рана тунда сонзэ касоманзо туртов.">
</sentence>
<sentence sent_id="6.28.1" iso_lang="myv" text="Рана тундонь цветкатне бойкасто лоткить цветямодо, секс сынст эряви неемс шкастонзо.">
</sentence>
<sentence sent_id="6.28.2" iso_lang="myv" text="Кизна сынст уш а нейсыть.">
</sentence>
<sentence sent_id="6.29.1" iso_lang="myv" text="Кода касы видметнестэ растениясь.">
</sentence>
<sentence sent_id="6.30.1" iso_lang="myv" text="Тунда минек Союзонь певтеме паксятнесэ моли видемась.">
</sentence>
<sentence sent_id="6.30.2" iso_lang="myv" text="Те — сех важной велень хозяйствань кампания.">
</sentence>
<sentence sent_id="6.30.3" iso_lang="myv" text="Видезь видметнестэ касыть растениятне, конат максытькак тенек урожаенть.">
</sentence>
<sentence sent_id="6.31.1" iso_lang="myv" text="Зярдо видмесь понги кавшаня ды летьке почвас, косо сатышка лембе, сон поти ведь, буйксты ды пургонды.">
</sentence>
<sentence sent_id="6.32.1" iso_lang="myv" text="59 рис. Розень видменть пургондамозо.">
</sentence>
<sentence sent_id="6.33.1" iso_lang="myv" text="Растениясь касы зародышенть эйстэ, кона ули эрьва видмесэнть.">
</sentence>
<sentence sent_id="6.33.2" iso_lang="myv" text="Истя, бути саемс ведьсэ лопавтезь кснав, лутамс лангстонзо кедненть ды мейле явомс видмень кавто пелькстнэнь, то сынст ютксо можна неемс вишкине почкине ды кореннэ.">
</sentence>
<sentence sent_id="6.33.3" iso_lang="myv" text="Почкинесь вейсэ семядолянть марто теить растениянь зародыш.">
</sentence>
<sentence sent_id="6.33.4" iso_lang="myv" text="Сон эрси розень видмесэяк.">
</sentence>
<sentence sent_id="6.33.5" iso_lang="myv" text="Зародышесь эри сеть веществатнень вийсэ, конат улить видмесэнть ды сонзэ эйстэ а ламонь а ламонь касы растениясь.">
</sentence>
<sentence sent_id="6.34.1" iso_lang="myv" text="60 рис. Пургондазь чинжарамонть корёнозо сови почвас.">
</sentence>
<sentence sent_id="6.35.1" iso_lang="myv" text="Опыт.">
</sentence>
<sentence sent_id="6.35.2" iso_lang="myv" text="Штобу ванномс, кода пургонды видмесь ды кода видместэ касы од растениясь, тейдяно истямо опыт.">
</sentence>
<sentence sent_id="6.35.3" iso_lang="myv" text="Сайдяно кавто суликань стакант.">
</sentence>
<sentence sent_id="6.35.4" iso_lang="myv" text="Эрьва стаканонть сюлмасынек верде марлясо или чуро материянь пацинесэ.">
</sentence>
<sentence sent_id="6.35.5" iso_lang="myv" text="Марлянть или пациненть лепштясынек а ламодо стаканонть потс.">
</sentence>
<sentence sent_id="6.35.6" iso_lang="myv" text="Кавонест стакантнэс нуртятано ведь.">
</sentence>
<sentence sent_id="6.35.7" iso_lang="myv" text="Ведь нуртятано зняро, штобу сон токаволь марлянть или пациненть эйс.">
</sentence>
<sentence sent_id="6.36.1" iso_lang="myv" text="Вейке стаканонтень марлянть лангс путтано кснавонь видметь, омбоцентень — розень или товзюронь.">
</sentence>
<sentence sent_id="6.36.2" iso_lang="myv" text="Шкадо-шкас карматано нуртнеме стакантнэс ведь.">
</sentence>
<sentence sent_id="6.36.3" iso_lang="myv" text="карматано ванномо, кода пургондыть видметне ды кода видместэнть касы од растения.">
</sentence>
<sentence sent_id="6.37.1" iso_lang="myv" text="Растениянть корёнонзо.">
</sentence>
<sentence sent_id="6.38.1" iso_lang="myv" text="Кода пургонды видмесь, сонзэ зародышесь эри сеть питательной вешестватнесэ, конат аштить видмесэнть.">
</sentence>
<sentence sent_id="6.38.2" iso_lang="myv" text="Но вана почванть эйс видезь видметне пургондасть.">
</sentence>
<sentence sent_id="6.38.3" iso_lang="myv" text="Видметнень эйстэ кассть од растеният.">
</sentence>
<sentence sent_id="6.38.4" iso_lang="myv" text="Сынь нолдасть корёнт кавшаня моданть эйс.">
</sentence>
<sentence sent_id="6.38.5" iso_lang="myv" text="Почвась вельтявсь растениянь изумрудной пижесэ. Видмень запастнэ маштсть.">
</sentence>
<sentence sent_id="6.38.6" iso_lang="myv" text="Кода ды мейсэ ней эри од растениясь?">
</sentence>
<sentence sent_id="6.39.1" iso_lang="myv" text="Растениясь добови веденть ды питательной салтнэнь почванть эйстэ.">
</sentence>
<sentence sent_id="6.39.2" iso_lang="myv" text="Сон добови сынст эсь корёнсонзо.">
</sentence>
<sentence sent_id="6.39.3" iso_lang="myv" text="Ванносынек, кодат эрсить корёнт эрьва кодат растениятнень.">
</sentence>
<sentence sent_id="6.40.1" iso_lang="myv" text="61 рисункасонть невтезь эрьва кодамо культурной растениянь корёнт.">
</sentence>
<sentence sent_id="6.40.2" iso_lang="myv" text="Кодат покшт корёнтнэ!">
</sentence>
<sentence sent_id="6.40.3" iso_lang="myv" text="Кода келемить сынь келес ды сэрьс!">
</sentence>
<sentence sent_id="6.40.4" iso_lang="myv" text="Кода пелить сынь почванть!">
</sentence>
<sentence sent_id="6.41.1" iso_lang="myv" text="61 рис. Чинжарамонь, свёклань ды розень корёнт.">
</sentence>
<sentence sent_id="6.42.1" iso_lang="myv" text="Чинжарамонть ули главной корёнозо, кона нолды тарадт.">
</sentence>
<sentence sent_id="6.42.2" iso_lang="myv" text="Истямо корёнонтень мерить стержневой.">
</sentence>
<sentence sent_id="6.43.1" iso_lang="myv" text="Свёкланть корёнозо истя жо стержневой, сон истя жо тарадыи.">
</sentence>
<sentence sent_id="6.43.2" iso_lang="myv" text="Но те эчке ды сочной корён.">
</sentence>
<sentence sent_id="6.43.3" iso_lang="myv" text="Сонзэ эйсэ пурназь питательной веществань запаст.">
</sentence>
<sentence sent_id="6.43.4" iso_lang="myv" text="Свёклань корёнось сави лгрок кладовоекс.">
</sentence>
<sentence sent_id="6.43.5" iso_lang="myv" text="Истямо жо значениязо репсэнь корёнонтькак, куш сон формань коряс лиятаяк.">
</sentence>
<sentence sent_id="6.44.1" iso_lang="myv" text="Розенть корёнонзо аволь истят, кодат чинжарамонть ды свёкланть.">
</sentence>
<sentence sent_id="6.44.2" iso_lang="myv" text="Розенть главной корёнозо арась.">
</sentence>
<sentence sent_id="6.44.3" iso_lang="myv" text="Сонзэ корёнонзо молить моцька ладсо.">
</sentence>
<sentence sent_id="6.44.4" iso_lang="myv" text="Истят корёнтнэнень мерить моцькань кондят.">
</sentence>
<sentence sent_id="6.45.1" iso_lang="myv" text="Бути парсте ванномс растениятнень корёност, то можна муемс сынст лангсо пек вишкине корёнонь черть (62 рис.).">
</sentence>
<sentence sent_id="6.45.2" iso_lang="myv" text="Корёнонь чертнесэ растениясь поти почвастонть веденть ды сонзэ эйсэ солавтозь питательной салтнэнь.">
</sentence>
<sentence sent_id="6.46.1" iso_lang="myv" text="62 рис. Корёнонь чернетне горчицань корёнтнэсэ.">
</sentence>
<sentence sent_id="6.47.1" iso_lang="myv" text="Бути сеземс корёнонь чернетнень, то растениясь колави.">
</sentence>
<sentence sent_id="6.47.2" iso_lang="myv" text="Вана самай секс растениятнень лия таркав озавтомсто, примеркс, парниктнесэ ды эмеж пиретнесэ, эряви ваномс сень мельга, штобу а сезнемс корёнонь чернетнень.">
</sentence>
<sentence sent_id="6.48.1" iso_lang="myv" text="Растениянть корёнонзо ламо.">
</sentence>
<sentence sent_id="6.48.2" iso_lang="myv" text="Седеяк ламо корёнтнэнь лангсо корёнонь чернетнеде.">
</sentence>
<sentence sent_id="6.48.3" iso_lang="myv" text="Тень кувалма растениясь седе ламо поти почвастонть ведь ды сонзэ эйсэ солазь питательной салтнэнь.">
</sentence>
<sentence sent_id="6.49.1" iso_lang="myv" text="Но секс што почвасонть яла теке неть питательной салтнэде а ламо, то почванть эряви паролгавтомс, путомс сонзэ эйс питательной салт.">
</sentence>
<sentence sent_id="6.50.1" iso_lang="myv" text="Почванть парсте сокамосонть-изамосонть ды удобрениясонть кастасынек минек паксятнень урожаест!">
</sentence>
<sentence sent_id="6.51.1" iso_lang="myv" text="Растениянь пиже лопатне.">
</sentence>
<sentence sent_id="6.52.1" iso_lang="myv" text="Кие кенярдозь эзь вано пижолдыця паксянть лангс, пиже цветиця луганть лангс, видень пиже шумиця лопатнень лангс!">
</sentence>
<sentence sent_id="6.52.2" iso_lang="myv" text="Но весе ли содасызь, мекс растениятнень лопаст пижеть?">
</sentence>
<sentence sent_id="6.53.1" iso_lang="myv" text="Опыт.">
</sentence>
<sentence sent_id="6.53.2" iso_lang="myv" text="Сайдяно почва марто кавто сёвонень чакшкеть или кавто жестень банкат. Валсынек почванть ведьсэ ды видтяно почванть эйс кодамояк растениянь, примеркс, кснавонь или пинемень видметь.">
</sentence>
<sentence sent_id="6.53.3" iso_lang="myv" text="Вейке чакшкенть аравтсынек чинь каршо, омбоценть жо чопода таркас, козонь овсе а токи чинь валдось.">
</sentence>
<sentence sent_id="6.54.1" iso_lang="myv" text="Зярояк чинь ютазь минь несынек, што кавонест чакшкетнесэ видметне пургондасть ды сынст эйстэ кассть од растениинеть.">
</sentence>
<sentence sent_id="6.54.2" iso_lang="myv" text="Но кодамо сынст ютксо а вейкетьчись! (63 рис.).">
</sentence>
<sentence sent_id="6.55.1" iso_lang="myv" text="63 рис. Растениятне, конатне кассть чопода таркасо (керш ёно) ды валдо таркасо (вить ёно).">
</sentence>
<sentence sent_id="6.56.1" iso_lang="myv" text="Растениятне, конатне кассть валдо таркасо, — нормальнойть, пижеть.">
</sentence>
<sentence sent_id="6.56.2" iso_lang="myv" text="Растениятне жо, конат кассть чопода таркасо,— кувакат, валдо-тюжат, пиже эйсэст арась.">
</sentence>
<sentence sent_id="6.56.3" iso_lang="myv" text="Значит, растениятне пижелгадыть ансяк валдонь каршо.">
</sentence>
<sentence sent_id="6.56.4" iso_lang="myv" text="Пижелгадыть жо растениятне секс, што валдосонть сынст эйсэ тееви пиже красиця вещества.">
</sentence>
<sentence sent_id="6.56.5" iso_lang="myv" text="Вана мекс растениянь лопатне пижеть.">
</sentence>
<sentence sent_id="6.57.1" iso_lang="myv" text="Пиже растениятне — чинь эйкакшт.">
</sentence>
<sentence sent_id="6.57.2" iso_lang="myv" text="Сынь чивтеме а касыть.">
</sentence>
<sentence sent_id="6.57.3" iso_lang="myv" text="Тень содасы эрьва земледелецэсь">
</sentence>
<sentence sent_id="6.57.4" iso_lang="myv" text="ды сон а карми кастомо пиже растеният тосо, козонь а токи чись.">
</sentence>
<sentence sent_id="6.57.5" iso_lang="myv" text="Тосо а пурнат урожай.">
</sentence>
<sentence sent_id="6.57.6" iso_lang="myv" text="Весе содасызь, што чинь валдовтомо пиже растениятне а касыть,">
</sentence>
<sentence sent_id="6.57.7" iso_lang="myv" text="но мекс пиже растениятненень эряви валдось, сеетьстэ а содасызь.">
</sentence>
<sentence sent_id="6.58.1" iso_lang="myv" text="Сядо иешкадо теде икеле ульнесь содазь, што растениятне питательной веществат саить аволь ансяк почват тонть, но воздухонть эйстэяк.">
</sentence>
<sentence sent_id="6.58.2" iso_lang="myv" text="Ульнесь содазь, што пиже растениятне саить воздухонть эйстэ углекислой газ ды саить эйсэнзэ ансяк валдонть пингстэ.">
</sentence>
<sentence sent_id="6.59.1" iso_lang="myv" text="Веденть ды сонзэ эйсэ солазь питательной салтнэнь растениясь добови почвастонть корёнтнэсэ.">
</sentence>
<sentence sent_id="6.59.2" iso_lang="myv" text="Углекислой газонть жо растениясь добови воздухонть эйстэ лопатнесэ.">
</sentence>
<sentence sent_id="6.59.3" iso_lang="myv" text="Углекислой газсонть ды ведьсэнть, растениянь ниже лопатнесэ валдонть каршо тееви питательной вещества — крахмал.">
</sentence>
<sentence sent_id="6.59.4" iso_lang="myv" text="Вана мекс пиже растениятненень эряви валдо.">
</sentence>
<sentence sent_id="6.60.1" iso_lang="myv" text="Кодат недькст эрсить эрьва кодат растениятнень.">
</sentence>
<sentence sent_id="6.61.1" iso_lang="myv" text="Весе растениятнень, конат касыть природасонть, можна явомс колмо покш группас: тикше растеният, куракшт ды чувтт.">
</sentence>
<sentence sent_id="6.62.1" iso_lang="myv" text="Тикше растениятне, лиякс меремс тикшетне, явтавить сеньсэ, што весемень сынст ули чевте тикше недьксэст.">
</sentence>
<sentence sent_id="6.62.2" iso_lang="myv" text="Куракштнень жо ды чувтнень недьксэст калгодо чувтонь.">
</sentence>
<sentence sent_id="6.63.1" iso_lang="myv" text="Но мезде аволь вейкеть чувтне ды куракштне?">
</sentence>
<sentence sent_id="6.63.2" iso_lang="myv" text="Бути варштатадо тынь кодамояк чувто лангс, примеркс пекше, килей лангс, то тынь несынк, што сонзэ ули вейке главной недьксэзэ — ствол, конань эйстэ касыть моргот.">
</sentence>
<sentence sent_id="6.63.3" iso_lang="myv" text="Куракштнень жо, примеркс, каленть, пешксэнть истямо стволост арась, сынст недькстнэ молить корёнонть эйстэ пучоксо.">
</sentence>
<sentence sent_id="6.63.4" iso_lang="myv" text="Вана стебельтнень строенияст кувалт явтытькак чувтнень ды куракштнень.">
</sentence>
<sentence sent_id="6.64.1" iso_lang="myv" text="Сех ламо растениятнень ули видьстэ аштиця недьксэст.">
</sentence>
<sentence sent_id="6.64.2" iso_lang="myv" text="Но кона-кона растениятнень эрси понавиця ды алга ацавиця недьксэст.">
</sentence>
<sentence sent_id="6.64.3" iso_lang="myv" text="Понавиця недькс ули, примеркс, фасоленть, комолянть.">
</sentence>
<sentence sent_id="6.64.4" iso_lang="myv" text="Те — кувака ды лавшо недькс.">
</sentence>
<sentence sent_id="6.64.5" iso_lang="myv" text="Истямо недьксэсь понави кодамояк кеме нежень перька ды ливти лопанзо чинь каршо.">
</sentence>
<sentence sent_id="6.64.6" iso_lang="myv" text="Мода ланга молиця недькст улить, примеркс, куяртнэнь.">
</sentence>
<sentence sent_id="6.64.7" iso_lang="myv" text="Те истя жо кувакат ды лавшо недькст, но сынь ацавить моданть ланга.">
</sentence>
<sentence sent_id="6.65.1" iso_lang="myv" text="Велень хозяйствань практикасонть понавиця недькс марто растениятнень, примеркс фасолентень, пандятнень лангс тонгонить чувтонь нежеть.">
</sentence>
<sentence sent_id="6.65.2" iso_lang="myv" text="Мода ланга ацавиця недькс марто растениятнень, примеркс, куяртнэнь, путнесызь вейкест-вейкест эйстэ седе васов, штобу сынст недьксэст ацавольть моданть ланга.">
</sentence>
<sentence sent_id="6.66.1" iso_lang="myv" text="Недькстнэ кирдить лопатнень ды ливтить сынст валдонтень.">
</sentence>
<sentence sent_id="6.66.2" iso_lang="myv" text="Но растениянь недькстнэнь ули лия значениясткак.">
</sentence>
<sentence sent_id="6.66.3" iso_lang="myv" text="Штобу тень содамс, тейдяно истямо опыт.">
</sentence>
<sentence sent_id="6.67.1" iso_lang="myv" text="Опыт.">
</sentence>
<sentence sent_id="6.67.2" iso_lang="myv" text="Бутылкас или стаканс нуртятано а ламошка ведь марто якстере чернила ды путтано сынст эйс лопа марто тарадкеть.">
</sentence>
<sentence sent_id="6.68.1" iso_lang="myv" text="Омбоце чистэнть эряви таргамс тарадонть черниластонть ды керямс сонзэ кувалт ды трокс.">
</sentence>
<sentence sent_id="6.68.2" iso_lang="myv" text="Карми неявомо, кода красявсь недьксэсь якстере черниласо.">
</sentence>
<sentence sent_id="6.68.3" iso_lang="myv" text="Якстерьгадсть лопанть санонзояк.">
</sentence>
<sentence sent_id="6.69.1" iso_lang="myv" text="Те опытэсь невти, што недьксэнть эзга корёнстонть лопатненень кепети ведесь ды сонзэ эйсэ солавтозь веществатне, конатнень растениясь поти эсь корёнсонзо почванть эйстэ.">
</sentence>
<sentence sent_id="6.70.1" iso_lang="myv" text="Ведень испарениясь растениятнесэ.">
</sentence>
<sentence sent_id="6.71.1" iso_lang="myv" text="Сеть салтнэ, конатнень растениясь поти веденть марто почванть эйстэ, кадовить растениясонть.">
</sentence>
<sentence sent_id="6.71.2" iso_lang="myv" text="Минь сынст мусынек, зярдо пултасынек растениянть:">
</sentence>
<sentence sent_id="6.71.3" iso_lang="myv" text="пултамодо мейле кадовикс куловось улияк минеральной салокс.">
</sentence>
<sentence sent_id="6.71.4" iso_lang="myv" text="Ведесь жо, конань растениясь поти почвастонть, аволь весе кадови растениянть эйс.">
</sentence>
<sentence sent_id="6.71.5" iso_lang="myv" text="Ламо ведь коськи лопатнева.">
</sentence>
<sentence sent_id="6.71.6" iso_lang="myv" text="Кода растениясь кости веденть, можна неемс вана истямо опытстэ.">
</sentence>
<sentence sent_id="6.72.1" iso_lang="myv" text="Опыт.">
</sentence>
<sentence sent_id="6.72.2" iso_lang="myv" text="Лопа марто растениянь аволь покш тарад путтано ведь марто пробиркас.">
</sentence>
<sentence sent_id="6.72.3" iso_lang="myv" text="[opt]Веденть лангс нуртятано оень слой, штобу ведесь илязо коське.">
</sentence>
<sentence sent_id="6.72.4" iso_lang="myv" text="Тешкстасынек ведень уровененть пробиркасонть.">
</sentence>
<sentence sent_id="6.72.5" iso_lang="myv" text="Чинь-кавтонь ютазь карми неявомо, кода алкалгадсь пробиркасонть ведень уровенесь.">
</sentence>
<sentence sent_id="6.72.6" iso_lang="myv" text="Те лиси секс, што растениясь поти веденть ды кости эйсэнзэ лопасонзо.">
</sentence>
<sentence sent_id="6.73.1" iso_lang="myv" text="Растениятне теить ведентень ламо испарения.">
</sentence>
<sentence sent_id="6.73.2" iso_lang="myv" text="Культурной растениятнень марто ве шкасто костить веденть сорняктнеяк ды теньсэ костить почванть.">
</sentence>
<sentence sent_id="6.73.3" iso_lang="myv" text="Секс коськенть каршо бороцямосонть пек покш значениязо сорняктнень каршо бороцямонть.">
</sentence>
<sentence sent_id="6.74.1" iso_lang="myv" text="Цветкатнеде, насекомойтнеде ды вармадонть.">
</sentence>
<sentence sent_id="6.75.1" iso_lang="myv" text="Цветиця вишнянь садсо.">
</sentence>
<sentence sent_id="6.76.1" iso_lang="myv" text="Вишнясь цвети тунда.">
</sentence>
<sentence sent_id="6.76.2" iso_lang="myv" text="Вишнянть тарадсонзо пек ламо ашо цецят.">
</sentence>
<sentence sent_id="6.76.3" iso_lang="myv" text="Те — тундонь васень цецят минек садсо.">
</sentence>
<sentence sent_id="6.76.4" iso_lang="myv" text="Цецятнень велькссэ бызнэзь чарыть мекштне, ливтнить цветкаст) цветкас.">
</sentence>
<sentence sent_id="6.77.1" iso_lang="myv" text="Сездтяно вишнянь цветка ды вансынек, кода сон теезь (64 рис.).">
</sentence>
<sentence sent_id="6.78.1" iso_lang="myv" text="64 рис. Вишнянь цветкась керязь (покшолгавтозь).">
</sentence>
<sentence sent_id="6.79.1" iso_lang="myv" text="Васняяк сельмс каявить цветкань ашо лепестоктнэ.">
</sentence>
<sentence sent_id="6.79.2" iso_lang="myv" text="Ленестоктнэде вете, эйстэст тееви венчик.">
</sentence>
<sentence sent_id="6.80.1" iso_lang="myv" text="Варштатано цветканть потс.">
</sentence>
<sentence sent_id="6.80.2" iso_lang="myv" text="Тосо минь нейдяно ламо тычинкат.">
</sentence>
<sentence sent_id="6.80.3" iso_lang="myv" text="Эрьва тычинкась ашти сурестэ версе песэнзэ тюжа пыльник марто.">
</sentence>
<sentence sent_id="6.80.4" iso_lang="myv" text="Те пыльниксэнть кенери пек мелкой пыльца.">
</sentence>
<sentence sent_id="6.80.5" iso_lang="myv" text="Зярдо пыльцась кенери, пыльникесь пукштяти ды иыльцась певери пыльникенть эйстэ.">
</sentence>
<sentence sent_id="6.80.6" iso_lang="myv" text="Цецянть куншкасо неяви пестик.">
</sentence>
<sentence sent_id="6.80.7" iso_lang="myv" text="Вишнянь цветкасонть вейке пестик.">
</sentence>
<sentence sent_id="6.80.8" iso_lang="myv" text="Еретикенть алсе пезэ келей.">
</sentence>
<sentence sent_id="6.80.9" iso_lang="myv" text="Те — завязь.">
</sentence>
<sentence sent_id="6.80.10" iso_lang="myv" text="Завязенть эйстэ моли столбине, конань версе песэ ашти рыльца.">
</sentence>
<sentence sent_id="6.81.1" iso_lang="myv" text="Бути вансынек ней минь цветканть алдо, то минь нейдяно мелкой пиже лопинеть.">
</sentence>
<sentence sent_id="6.81.2" iso_lang="myv" text="Те — чашелистикть.">
</sentence>
<sentence sent_id="6.81.3" iso_lang="myv" text="Чашелистиктнеде вете.">
</sentence>
<sentence sent_id="6.81.4" iso_lang="myv" text="Сынст эйстэ ашти чашечкась, кона вельти цветканть ушо ёндо.">
</sentence>
<sentence sent_id="6.82.1" iso_lang="myv" text="Минь ней содасынек, кода теезь вишнянь цветкась.">
</sentence>
<sentence sent_id="6.82.2" iso_lang="myv" text="Но мезть тейнить цветкатнень лангсо мекштне, конатнеде истя ламо ливтнить вишнянь садсонть?">
</sentence>
<sentence sent_id="6.82.3" iso_lang="myv" text="Вишнянь ашо цветкатне манить мекштнень сеньсэ, што неть цветкатнесэ ули тантей сок.">
</sentence>
<sentence sent_id="6.82.4" iso_lang="myv" text="Вана те тантей соконть мельга ливтитькак мекштне цветканть лангс.">
</sentence>
<sentence sent_id="6.83.1" iso_lang="myv" text="Но цветкатнень лангс мекштнень сакшномась канды лезэ растениянтеньгак.">
</sentence>
<sentence sent_id="6.83.2" iso_lang="myv" text="Зярдо мекшесь ливти цветканть лангс тантей соконть мельга, сонзэ понав телынезэнзэ педи пыльникстэ певериця пыльцась.">
</sentence>
<sentence sent_id="6.84.1" iso_lang="myv" text="Зярдо жо мекшесь ливти ды озы лия цветка лангс, то пыльцась, конань сон кандызе, педи те цветканть пестикень рыльцантень.">
</sentence>
<sentence sent_id="6.84.2" iso_lang="myv" text="Истя мекштне кантнить пыльцанть ве цветкасто омбоцес.">
</sentence>
<sentence sent_id="6.84.3" iso_lang="myv" text="Истя мекштнень вельде моли вишнянь цветкатнень опылениясь.">
</sentence>
<sentence sent_id="6.84.4" iso_lang="myv" text="Ансяк цветканть опылениядонзо мейле завязенть эйстэ карми касомояк весеменень тыненк содавикс вишнясь, кона кенери кизэнь куншкане.">
</sentence>
<sentence sent_id="6.85.1" iso_lang="myv" text="Цветиця розень паксясо.">
</sentence>
<sentence sent_id="6.86.1" iso_lang="myv" text="Розесь цвети кизна.">
</sentence>
<sentence sent_id="6.86.2" iso_lang="myv" text="Розень цветканть арась венчикезэ (65 рис.).">
</sentence>
<sentence sent_id="6.86.3" iso_lang="myv" text="Сон ашти цветкань кавто чешуйкасто, колмо тычинкасто ды кавто перистой рыльца марто пестикстэ.">
</sentence>
<sentence sent_id="6.87.1" iso_lang="myv" text="65 рис. Розень цветкась (покшолгавтозь).">
</sentence>
<sentence sent_id="6.88.1" iso_lang="myv" text="Цветиця розень паксянть вельксстэ тынь а нейдядо цветкасто цветкас ливтниця мекшть.">
</sentence>
<sentence sent_id="6.88.2" iso_lang="myv" text="Кода жо кантневи розень пыльцась цветкасто цветкас?">
</sentence>
<sentence sent_id="6.89.1" iso_lang="myv" text="Моледе кизна паксяв, косо цвети розесь.">
</sentence>
<sentence sent_id="6.89.2" iso_lang="myv" text="Паксянть велькссэ тынь нейдядо тюжа пыльцань пель.">
</sentence>
<sentence sent_id="6.89.3" iso_lang="myv" text="Те — розень пыльцась.">
</sentence>
<sentence sent_id="6.89.4" iso_lang="myv" text="Вармась пуви сонзэ пукштятезь пыльниктнестэ ды кантни цветкасто цветкас.">
</sentence>
<sentence sent_id="6.89.5" iso_lang="myv" text="Розесь, кода ламо лия растениятнеяк, конатнень арась венчикест, опыляви варманть вельде.">
</sentence>
<sentence sent_id="6.90.1" iso_lang="myv" text="Ансяк опылениядо мейле розень завязенть эйстэ касыть зёрнатне, конатнень урожаест пурныть кизэ куншкане.">
</sentence>
<sentence sent_id="6.91.1" iso_lang="myv" text="Культурной растениятнень развитияст.">
</sentence>
<sentence sent_id="6.92.1" iso_lang="myv" text="Минек ламо растениятне, тунда паксяс или эмеж пирес видемадо мейле, теке кизэнть жо цветитькак ды максыть плодт ды видметь.">
</sentence>
<sentence sent_id="6.92.2" iso_lang="myv" text="Истят, примеркс, пинемесь, сурось, лёнось, кснавось, фасолесь ды лият.">
</sentence>
<sentence sent_id="6.92.3" iso_lang="myv" text="Весе неть растениятне ютасызь эсь развитияст видместэ видмес ве кизэнь перть ды мерить тенст ве иень растеният.">
</sentence>
<sentence sent_id="6.93.1" iso_lang="myv" text="Лия растениятне, кода примеркс, свёклась, репсэсь, морковось, ютасызь эсь развитияст видместэ видмес кавто кизэнь перть.">
</sentence>
<sentence sent_id="6.93.2" iso_lang="myv" text="Васень кизэстэнть сынь кастыть эчке корён, нирькине недькс ды эйстэнзэ туиця лопат.">
</sentence>
<sentence sent_id="6.93.3" iso_lang="myv" text="Ансяк омбоце кизэстэнть сынь цветить ды кенерстить плодт ды видметь.">
</sentence>
<sentence sent_id="6.93.4" iso_lang="myv" text="Весе истят растениятненень мерить кавто иень.">
</sentence>
<sentence sent_id="6.94.1" iso_lang="myv" text="Меельсекс, улить растеният, кода, примеркс, умарина, груша, конат кармить цветямо ансяк сестэ, кода топоди тенст 5 — 6 иеть, лиясто седеяк позда.">
</sentence>
<sentence sent_id="6.94.2" iso_lang="myv" text="Теде мейле сынь цветить ды кандыть плодт эрьва иестэ весе эрямост перть.">
</sentence>
<sentence sent_id="6.94.3" iso_lang="myv" text="Истят растениятненень мерить ламо иень.">
</sentence>
<sentence sent_id="6.95.1" iso_lang="myv" text="Минек культурной растениятнень ютксо, примеркс, тонзюротнень ютксо, -умок уш явтыть ярвой ды озимь товзюро.">
</sentence>
<sentence sent_id="6.95.2" iso_lang="myv" text="Ярвой товзюронть видить тунда, ды секе кизэнть сон каи колос, цвети ды максы плодт.">
</sentence>
<sentence sent_id="6.95.3" iso_lang="myv" text="Озимь товзюронть виднесызь сёксня.">
</sentence>
<sentence sent_id="6.95.4" iso_lang="myv" text="Но сёксня сон ансяк лопат нолды.">
</sentence>
<sentence sent_id="6.95.5" iso_lang="myv" text="Ансяк омбоце кизэстэнть, лов ало теленть ютавтомадо мейле, те товзюрось каи колос, цвети ды максы плодт.">
</sentence>
<sentence sent_id="6.95.6" iso_lang="myv" text="Ды бути видемс озимь товзюронть тунда, сон истя жо каи колос, цвети ды максы плодт ансяк сы кизна.">
</sentence>
<sentence sent_id="6.96.1" iso_lang="myv" text="Но растениятнень развитияст можна нолдамс кода мелеть.">
</sentence>
<sentence sent_id="6.96.2" iso_lang="myv" text="Истя, бути а ламодо пургондавтомс озимь товзюронь видметнень ды мейле кирдемс 40—50-шка чинь перть якшамосо (лембень 2°), то тунда видезь видметнестэ касыть растеният, конат кенерить секе жо кизэстэнть.">
</sentence>
<sentence sent_id="6.96.3" iso_lang="myv" text="Растениянь развитиянть лангсо управлениянь те способонть муизе академик Т. Д. Лысенко ды путсь лем те способонтень — яровизация.">
</sentence>
<sentence sent_id="6.97.1" iso_lang="myv" text="Седе тов лиссь, што можна яровизировамс ярвой товзюронтькак.">
</sentence>
<sentence sent_id="6.97.2" iso_lang="myv" text="Сынст видметнень а ламодо пургондавтсызь, мейле кирдьсызь 7 — 1 5 чить экше таркасо — лембень 5—10°.">
</sentence>
<sentence sent_id="6.97.3" iso_lang="myv" text="Яровизировазь видметнестэ касыть растеният, конат кенерить зярыя чиде седе курок, а — главной — максыть седе покш урожай.">
</sentence>
<sentence sent_id="6.97.4" iso_lang="myv" text="Среднейстэ Союзонть келес ярвой товзюронть яровизациясь касты урожаенть малав омбоце пель центнердэ гектарс.">
</sentence>
<sentence sent_id="6.97.5" iso_lang="myv" text="Ярвой товзюронь яровизациянть ней ютавтыть 10-шка миллион гектар лангсо, тестэ можна ловомс, зяродо прибави урожаесь минек масторонть туртов.">
</sentence>
<sentence sent_id="6.98.1" iso_lang="myv" text="Яровизациясь —советской науканть ды велень хозяйствань практиканть пек покш достиженияст.">
</sentence>
<sentence sent_id="6.98.2" iso_lang="myv" text="Сон лезды тенек истя нолдамс растениятнень развитиясто кода эряви минек хозяйстванок туртов.">
</sentence>
<sentence sent_id="7.1.1" iso_lang="myv" text="VI. ШУМБРАЧИНЬ ВАНСТОМАСЬ.">
</sentence>
<sentence sent_id="7.2.1" iso_lang="myv" text="Штобу улемс минек социалистической обществанть шумбра ды тонавтозь роботникекс, эряви содамс, кода эйкакшонь пингстэ ванстомс шумбрачинть дьисода правильнасто роботамс.">
</sentence>
<sentence sent_id="7.3.1" iso_lang="myv" text="Роботась ды оймсемась школасо.">
</sentence>
<sentence sent_id="7.4.1" iso_lang="myv" text="Ваньксчись ды порядкась классонть — васенце условия шумбрачинть ванстоманзо кис ды парсте тонавтнеманть кис.">
</sentence>
<sentence sent_id="7.5.1" iso_lang="myv" text="Зярдо классонть рудаз ды пуль,— ламо пуль воздухсонтькак.">
</sentence>
<sentence sent_id="7.6.1" iso_lang="myv" text="Минь лексетяно те воздухсонть ды воздухонть марто таргатано эсинек потс пуленть,">
</sentence>
<sentence sent_id="7.6.2" iso_lang="myv" text="пулесь понги минек тевелявс.">
</sentence>
<sentence sent_id="7.7.1" iso_lang="myv" text="Пульсэнть свал улить микробт.">
</sentence>
<sentence sent_id="7.7.2" iso_lang="myv" text="Те — пек мелкой, простой сельмсэ а неявиця жив существат.">
</sentence>
<sentence sent_id="7.7.3" iso_lang="myv" text="Сынст эйстэ ламо пулев воздухсонть.">
</sentence>
<sentence sent_id="7.7.4" iso_lang="myv" text="Зярдо минь лекстятано эсь эйзэнек пулев воздух, микробтнэ понгить минек тевелявс.">
</sentence>
<sentence sent_id="7.7.5" iso_lang="myv" text="Неть микробтнэнь ютксо улить истяткак, конат кандыть орма — тевелявонь туберкулез, или кода сех сеетьстэ мерить, чахотка.">
</sentence>
<sentence sent_id="7.7.6" iso_lang="myv" text="Туберкулезонть эйстэ кулыть ламо ломать.">
</sentence>
<sentence sent_id="7.8.1" iso_lang="myv" text="Штобу аволь саво лексемс пулев воздухсо, эряви парсте ваньскавтомс воздухонть классо: седе сеетьстэ панжтнемс классонь форточкатнень ды бути вадря ули погодась, сестэ вальмантькак.">
</sentence>
<sentence sent_id="7.8.2" iso_lang="myv" text="Панжадо форточкаванть или вальмаванть лиси пулев, колавозь воздухось ды сови ванькс, свежа воздух.">
</sentence>
<sentence sent_id="7.9.1" iso_lang="myv" text="Классонть эряви ладс аштемс роботанть экшсэ.">
</sentence>
<sentence sent_id="7.10.1" iso_lang="myv" text="Ламо тонавтницят аволь парсте аштить столенть или партанть экшсэ озадо.">
</sentence>
<sentence sent_id="7.10.2" iso_lang="myv" text="Аштить горбунгадозь, мендявозь.">
</sentence>
<sentence sent_id="7.10.3" iso_lang="myv" text="Ды бути сынь свал истя аштить, то сынст кичкергады котьмерест, ды те кичкергадомась может кадовомо пингень перть.">
</sentence>
<sentence sent_id="7.10.4" iso_lang="myv" text="Эряви тонадомс видьстэ аштеме, а мендявомс ды а горбунгалемс.">
</sentence>
<sentence sent_id="7.11.1" iso_lang="myv" text="Ловномсто ды сёрмадомсто ламо тонавтницят пек комить книганть или тетрадканть вельксэс.">
</sentence>
<sentence sent_id="7.11.2" iso_lang="myv" text="Ды бути те эрси свал, то сынст колить сельмест.">
</sentence>
<sentence sent_id="7.11.3" iso_lang="myv" text="Сынь теевить близорукойкс ды беряньстэ неить васов.">
</sentence>
<sentence sent_id="7.12.1" iso_lang="myv" text="[opt]Роботанть экшсэ эряви аштемс озадо истя, штобу валдось аволь пра видьстэ сельмс ды штобу улезэ парсте валдомтозь книгась, конань тынь ловнотадо или тетрадкась, конань эйс тынь сёрмадтадо.">
</sentence>
<sentence sent_id="7.12.2" iso_lang="myv" text="Бути виев валдось пры видьстэ сельмс, тень эйстэ сельтне колавить.">
</sentence>
<sentence sent_id="7.12.3" iso_lang="myv" text="Бути жо валдось ашти удало, то тынк прянк эйстэ сулеесь пры книганть или тетрадканть лангс.">
</sentence>
<sentence sent_id="7.12.4" iso_lang="myv" text="Бути жо валдось ашти вить ёно, то тетрадканть лангс, конаньсэ тынь сёрмадтадо, пры сулей тынк кеденк эйстэ.">
</sentence>
<sentence sent_id="7.12.5" iso_lang="myv" text="Робота экшсэ сех паро озадо аштемс истя, штобу валдось улевель керш кедь ёно.">
</sentence>
<sentence sent_id="7.13.1" iso_lang="myv" text="Эряви маштомс аволь ансяк ладс роботамо, но ладс оймсемеяк.">
</sentence>
<sentence sent_id="7.13.2" iso_lang="myv" text="Классо кувать озадо аштемадо мейле лезэв ютавтомс физкультминутка, лиякс меремс, теемс зярояк физической упражненият панжадо вальмань пингстэ.">
</sentence>
<sentence sent_id="7.13.3" iso_lang="myv" text="Те свежакстомты ды бодройгавты ёжонть.">
</sentence>
<sentence sent_id="7.14.1" iso_lang="myv" text="Переменасто эряви оймсемс.">
</sentence>
<sentence sent_id="7.14.2" iso_lang="myv" text="Переменасто сех паро оймсемась— те свежа воздухка якамось ды налксемась.">
</sentence>
<sentence sent_id="7.14.3" iso_lang="myv" text="Истямо оймсемадо мейле седе парсте моли тонавтнемась.">
</sentence>
<sentence sent_id="7.15.1" iso_lang="myv" text="Роботась ды оймсемась кудосо.">
</sentence>
<sentence sent_id="7.16.1" iso_lang="myv" text="Ваньксчись ды порядкась эрявить кудосояк.">
</sentence>
<sentence sent_id="7.16.2" iso_lang="myv" text="Эряви свал ваномс сень мельга, штобу кудосо аволь уле пуль ды рудаз, штобу эрьва косо улевель ванькс.">
</sentence>
<sentence sent_id="7.16.3" iso_lang="myv" text="Эряви ванькскавтомс комнатасо воздухонть, сех пек валске марто, удомадонть мейле, ды чокшне, удомадо икеле.">
</sentence>
<sentence sent_id="7.16.4" iso_lang="myv" text="Эряви толковамс кудосонсетненень, бути сынь а содасызь, мекс эряви ванькскавтомс комнатань воздухонть.">
</sentence>
<sentence sent_id="7.17.1" iso_lang="myv" text="Аволь паро, зярдо кудосонть кода понгсь аштить вещатне, книгатне, тетрадкатне.">
</sentence>
<sentence sent_id="7.17.2" iso_lang="myv" text="{!}[!]Эряви теемс эстеть кудосо роботамонь уголнэ, косо бу улевельть весе тынк тонавтнема принадлежностне ды косо можна улевель бу анокстамс максозь уроктнэнь.">
</sentence>
<sentence sent_id="7.18.1" iso_lang="myv" text="Кудосо эряви аволь ансяк анокстамс уроктнэнь ды теемс виень коряс кудо ютконь роботанть, но эряви обязательна оймсемскак.">
</sentence>
<sentence sent_id="7.18.2" iso_lang="myv" text="Сех паро оймсемась — те свежа воздухсо якамось ды налксемась.">
</sentence>
<sentence sent_id="7.18.3" iso_lang="myv" text="Тельня жо теде башка спорт: эень пандо, саласкеть, конькат, лыжат.">
</sentence>
<sentence sent_id="7.19.1" iso_lang="myv" text="Эрьва чистэ кавто част обязательна эряви улемс свежа воздухсо.">
</sentence>
<sentence sent_id="7.19.2" iso_lang="myv" text="Но эряви ванстомс эсь прянть простудявомадонть.">
</sentence>
<sentence sent_id="7.19.3" iso_lang="myv" text="Штобу а простудявомс, а эряви пек копачакшномс, но эряви а ламонь а ламонь ды осторожна калямс эсь теланть.">
</sentence>
<sentence sent_id="7.19.4" iso_lang="myv" text="Чокшне эряви шкастонзо мадемс удомо.">
</sentence>
<sentence sent_id="7.19.5" iso_lang="myv" text="Тынк порава эйкакштненень эряви удомс сутказонзо 10 часто аволь а ламо.">
</sentence>
<sentence sent_id="7.20.1" iso_lang="myv" text="Производствасо робочейтнень трудост ды оймсемаст.">
</sentence>
<sentence sent_id="7.21.1" iso_lang="myv" text="Икеле, зярдо фабрикатне ды заводтнэ ульнесть капиталистнэнь кедьсэ, робочейтне роботакшность чизэнзэ 10—12 частт ды мик седеяк ламо.">
</sentence>
<sentence sent_id="7.21.2" iso_lang="myv" text="Капиталист-азортнэ эксплоатировасть робочейтнень.">
</sentence>
<sentence sent_id="7.21.3" iso_lang="myv" text="Сынь бажасть ансяк сенень, штобу седе ламо прибыль получамс робочейтнень пельде.">
</sentence>
<sentence sent_id="7.21.4" iso_lang="myv" text="Робочейтнень трудост ванстоманть кувалт сынь эзть мелявто.">
</sentence>
<sentence sent_id="7.22.1" iso_lang="myv" text="Кодак ансяк фабрикатне ды заводнэ ютасть Советской государстванть кедьс, советской властесь аравтсь кавксо часонь роботамо чи.">
</sentence>
<sentence sent_id="7.22.2" iso_lang="myv" text="Ней минек фабрикатнесэ ды заводтнэсэ аравтозь сисем часонь роботамо чи, вредной производстватнесэ жо — мик кото часонь роботамо чи.">
</sentence>
<sentence sent_id="7.22.3" iso_lang="myv" text="Минек фабрикатнесэ ды заводтнэсэ мелявтыть робочейтнень трудост ванстоманть кувалт.">
</sentence>
<sentence sent_id="7.23.1" iso_lang="myv" text="[opt]Васняяк мелявтыть сень кувалт, штобу улезэ ванькс.">
</sentence>
<sentence sent_id="7.23.2" iso_lang="myv" text="Сех пек бороцить пуленть каршо.">
</sentence>
<sentence sent_id="7.23.3" iso_lang="myv" text="Ламо фабрикава, кода примеркс, текстильнойтнесэ, эрси еще особой производственной пуль.">
</sentence>
<sentence sent_id="7.23.4" iso_lang="myv" text="Сон тееви роботамсто.">
</sentence>
<sentence sent_id="7.23.5" iso_lang="myv" text="Секс машинатнень ды станоктнэнь вакссо, косо тееви те пулесь, ладить пылесост, штобу пулесь аволь понго воздухонтень ды робочейтнень тевелявозост.">
</sentence>
<sentence sent_id="7.24.1" iso_lang="myv" text="Штобу свежакстомтомс ды ванськавтнемс воздухонть, теить вентиляция.">
</sentence>
<sentence sent_id="7.24.2" iso_lang="myv" text="Ладить истят трубат, конатнева колавозь ды пулев воздухось таргави ушов, ваньксэсь ды свежась жо сови помещениянтень.">
</sentence>
<sentence sent_id="7.25.1" iso_lang="myv" text="Фабрикатнесэ ды заводтнэсэ машинатнень ды станоктнэнь вакссо опасной таркатнень пирсесызь футлярсо, решоткасо, штобу робочейтне апак фатя авольть понго.">
</sentence>
<sentence sent_id="7.26.1" iso_lang="myv" text="Фабракатнесэ ды заводтнэсэ ваныть истя жо сень мельга, штобу улевель правильной валдомтома.">
</sentence>
<sentence sent_id="7.26.2" iso_lang="myv" text="Валдось илязо пра видьстэ робцчейтнень сельмс, роботамо таркась жо улезэ парсте валдомтозь.">
</sentence>
<sentence sent_id="7.26.3" iso_lang="myv" text="Истя ванстовить робочейтнень сельмест.">
</sentence>
<sentence sent_id="7.27.1" iso_lang="myv" text="Фабрикасо ды заводсо роботамсто тейнить оймсемань кис перерывс.">
</sentence>
<sentence sent_id="7.27.2" iso_lang="myv" text="Тейнить обедамонь покш перерыв, конаньстэ робочейтне получить обед заводонь или фабрикань столовойсэнть.">
</sentence>
<sentence sent_id="7.27.3" iso_lang="myv" text="Робочейтнень общественной питаниясь минек касы иестэ иес.">
</sentence>
<sentence sent_id="7.28.1" iso_lang="myv" text="Эрьва фабрикасонть ды эрьва заводсонть ули врачебной пункт, косо робочейтненень макснить медицинской лезкс.">
</sentence>
<sentence sent_id="7.29.1" iso_lang="myv" text="Микробтне—заразной ормань возбудительть.">
</sentence>
<sentence sent_id="7.30.1" iso_lang="myv" text="Куватьс ломатне эзть сода, мекс эрсить заразной орматне.">
</sentence>
<sentence sent_id="7.30.2" iso_lang="myv" text="Икеле заразной орматне ульнесть пек сравтовозь.">
</sentence>
<sentence sent_id="7.30.3" iso_lang="myv" text="Миллионт ломать кулыльть ливксэнь, холерань, чумань эпидемиянь шкасто.">
</sentence>
<sentence sent_id="7.30.4" iso_lang="myv" text="[!!]Чамильть цела ошт ды велеть.">
</sentence>
<sentence sent_id="7.30.5" iso_lang="myv" text="Ней жо минек ливкстнэ, холерась, чумась — овсе чуро гостть.">
</sentence>
<sentence sent_id="7.30.6" iso_lang="myv" text="Минь содасынек ней, мекс эрсить заразной орматне ды кода сынст каршо бороцямс.">
</sentence>
<sentence sent_id="7.31.1" iso_lang="myv" text="Учёнойтне муизь, што заразной орматне эрсить микробтнеде.">
</sentence>
<sentence sent_id="7.31.2" iso_lang="myv" text="Микробтне — те пек вишкине, простой сельмсэ а неявиця живой существат.">
</sentence>
<sentence sent_id="7.31.3" iso_lang="myv" text="Сынь истят вишкинеть, што ведь петнявкссо сынст эйстэ может улеме ламо миллионт (66, 67 рис.).">
</sentence>
<sentence sent_id="7.32.1" iso_lang="myv" text="66 рис. Брюшной тифень микробтне микроскоп ало (пек покшолгавтозь).">
</sentence>
<sentence sent_id="7.33.1" iso_lang="myv" text="67 рис. Холерань микробтне микроскоп ало (пек покшолгавтозь).">
</sentence>
<sentence sent_id="7.34.1" iso_lang="myv" text="Микробтнеде кармасть содамо ансяк седе мейле,, кода ульнесь теезь микроскопось (68 рис.).">
</sentence>
<sentence sent_id="7.34.2" iso_lang="myv" text="Те — прибор, конань эйсэ можна ванномс пек вишка предметт.">
</sentence>
<sentence sent_id="7.34.3" iso_lang="myv" text="Сон пек покшолгавты—1000 раз ды мик седеяк ламоксть.">
</sentence>
<sentence sent_id="7.35.1" iso_lang="myv" text="68 рис. Микроскоп.">
</sentence>
<sentence sent_id="7.35.2" iso_lang="myv" text="ОКУЛЯР, ТРУБКА, РЕВОЛЬВЕР, ОБЪЕКТИВ, СТОЛЬНЕ, ЗЕРКАЛА, ПОКШ ВИНТ, ВИШКА ВИНТ, ШТАТИВ, ПИЛЬГИНЕ">
</sentence>
<sentence sent_id="7.36.1" iso_lang="myv" text="Микробт ламо пулев воздухсо, рудазов ведьсэ ды вообще рудазсо.">
</sentence>
<sentence sent_id="7.36.2" iso_lang="myv" text="Ломаненть телас понгозь микробось теи орма.">
</sentence>
<sentence sent_id="7.36.3" iso_lang="myv" text="Истя, тифень микробось ормалгавты тиф ормасо, туберкулезонь микробось ормалгавты туберкулез ормасо.">
</sentence>
<sentence sent_id="7.37.1" iso_lang="myv" text="Ормань теиця микробтне — те минек куломань а неявиця врагонок, конатнень каршо эряви бороцямс, штобу ванстовомс заразной орматнень эйстэ.">
</sentence>
<sentence sent_id="7.38.1" iso_lang="myv" text="Микробтне понгить ломаненть телас пулев воздухонть марто, рудазов веденть марто ды вообще рудазонть марто.">
</sentence>
<sentence sent_id="7.38.2" iso_lang="myv" text="Секс сех главноесь, мезе эряви теемс, штобу ванстовомс заразной орматнестэ,— те ванстомс эрьва мейсэ ваньксчи.">
</sentence>
<sentence sent_id="7.38.3" iso_lang="myv" text="[none]">
</sentence>
<sentence sent_id="7.39.1" iso_lang="myv" text="Минек перька могут улеме туберкулезной (чахоточной) сэредицят.">
</sentence>
<sentence sent_id="7.39.2" iso_lang="myv" text="Истямо сэредицянть сельгезэ ашти миненек покш опасностекс: сонзэ эйсэ миллионт туберкулезной микробт.">
</sentence>
<sentence sent_id="7.39.3" iso_lang="myv" text="Сельгесь коськи, но микробтне а ёмить.">
</sentence>
<sentence sent_id="7.39.4" iso_lang="myv" text="Вейсэ пуленть марто сынь кепетить воздухонтень ды вейсэ пулев воздухонть марто понгить минек тевелявозонок.">
</sentence>
<sentence sent_id="7.39.5" iso_lang="myv" text="Истя сеетьстэ заразявкшныть туберкулезсо.">
</sentence>
<sentence sent_id="7.40.1" iso_lang="myv" text="Васня ломанесь а марясы ёжонзо сэредицякс,">
</sentence>
<sentence sent_id="7.40.2" iso_lang="myv" text="но мейле сон карми солазь соламо.">
</sentence>
<sentence sent_id="7.40.3" iso_lang="myv" text="Ды бути а лечамс те орманть, сон вети куломас.">
</sentence>
<sentence sent_id="7.41.1" iso_lang="myv" text="Секс, штобу ванстомс прянть туберкулезонть эйстэ, эряви кирдемс ваньксчи; ваномс сень мельга, штобу авольть сельгене кияксос; сеетьстэ ванькскавтомс комнатасо воздухонть; седе ламо улемс свежа воздухсо чинь каршо—">
</sentence>
<sentence sent_id="7.41.2" iso_lang="myv" text="чинь лучесь машты микробтнень.">
</sentence>
<sentence sent_id="7.42.1" iso_lang="myv" text="А чуросто эйкакштне ды покштне сэредить кизна дизентериясо —верей поноссо.">
</sentence>
<sentence sent_id="7.42.2" iso_lang="myv" text="Дизентериянь микробось понги сюлотнес рудазов веденть ды ярсамопеленть марто, примеркс, рудазов плодтнэнь ды эмежтнень марто.">
</sentence>
<sentence sent_id="7.42.3" iso_lang="myv" text="Ломанесь ормалгады, дизентериясо,">
</sentence>
<sentence sent_id="7.42.4" iso_lang="myv" text="сонзэ ушодови пек стака верей понос.">
</sentence>
<sentence sent_id="7.43.1" iso_lang="myv" text="Дизентериядонть ванстовомс аволь стака:">
</sentence>
<sentence sent_id="7.43.2" iso_lang="myv" text="а эряви симемс аволь ванькс ведте.">
</sentence>
<sentence sent_id="7.43.3" iso_lang="myv" text="А симемс апак лакавто ведте.">
</sentence>
<sentence sent_id="7.43.4" iso_lang="myv" text="А ярсамс апак шля плодто ды эмежде.">
</sentence>
<sentence sent_id="7.43.5" iso_lang="myv" text="Ярсамодо икеле эряви шлякшномс кедтнень.">
</sentence>
<sentence sent_id="7.43.6" iso_lang="myv" text="Ярсамс ды симемс эряви башка посудасто.">
</sentence>
<sentence sent_id="7.44.1" iso_lang="myv" text="Религиозной ломатне сеетьстэ заразявкшныть ды заразить лиятнень заразной ормасо религиозной обрядтнэнь ютавтомсто.">
</sentence>
<sentence sent_id="7.44.2" iso_lang="myv" text="Церьковатнесэ шумбратнеяк ды сэредицятнеяк палсить крёстонть ды пазаванть.">
</sentence>
<sentence sent_id="7.44.3" iso_lang="myv" text="„Причастиямсто“ шумбратнеяк ды сэредицятнеяк ярсыть кшиде ды симить винадо секе жо пенчсэнть вейке чашасто.">
</sentence>
<sentence sent_id="7.44.4" iso_lang="myv" text="Инечистэнть шумбратне ды сэредицятне „христосовить“, лиякс меремс палсить вейкест-вейкест марто.">
</sentence>
<sentence sent_id="7.44.5" iso_lang="myv" text="Тень пингстэ теевияк заражениясь.">
</sentence>
<sentence sent_id="7.45.1" iso_lang="myv" text="Эряви толковамс, кодамо опасностекс шумбрачинтень аштить религиозной обрядтнэ.">
</sentence>
<sentence sent_id="7.45.2" iso_lang="myv" text="Религиозной обрядтнэ молить науканть — гигиенанть требованиянзо каршо, сынь савить заразной ормань сравтомакс ды сынст каршо эряви бороцямс.">
</sentence>
<sentence sent_id="7.46.1" iso_lang="myv" text="Насекомойтне—заразной ормань кантницят.">
</sentence>
<sentence sent_id="7.47.1" iso_lang="myv" text="Кона-кона насекомойтне савить микробонь кантницякс ды заразить минек эйсэ эрьва кодамо ормасо.">
</sentence>
<sentence sent_id="7.47.2" iso_lang="myv" text="Ды неть самай сеть насекомойтне, конатне сеетьстэ эрить или ломаненть аволь ванькс теланзо лангсо, или сонзэ эрямо кудосонзо, или сонзэ вакссо.">
</sentence>
<sentence sent_id="7.47.3" iso_lang="myv" text="Те — карвот, сийть ды сеськть.">
</sentence>
<sentence sent_id="7.48.1" iso_lang="myv" text="Карвотне (69 рис.) ливтнить эрьва кува.">
</sentence>
<sentence sent_id="7.48.2" iso_lang="myv" text="Эсь хоботкест лангсо сынь кантнить ормань теиця микробтнень.">
</sentence>
<sentence sent_id="7.48.3" iso_lang="myv" text="Ламо заразной орматнень, кода дизентерия, брюшной тиф, холера сравтыть карвотне.">
</sentence>
<sentence sent_id="7.49.1" iso_lang="myv" text="69 рис. Кудонь карво ды сонзэ личинказо.">
</sentence>
<sentence sent_id="7.50.1" iso_lang="myv" text="Эряви бороцямс карвотнень каршо.">
</sentence>
<sentence sent_id="7.50.2" iso_lang="myv" text="А эряви кирдемс навоз ды сор кудо вакссо, секс што тосо раштыть карвотне.">
</sentence>
<sentence sent_id="7.50.3" iso_lang="myv" text="Эряви истожамс карвотнень кудосто.">
</sentence>
<sentence sent_id="7.50.4" iso_lang="myv" text="Эрявить пекстнемс карвотнень эйстэ ярсамопелень продуктатнень.">
</sentence>
<sentence sent_id="7.50.5" iso_lang="myv" text="А кадномс ярсамопелень кадовикст столь лангс.">
</sentence>
<sentence sent_id="7.51.1" iso_lang="myv" text="Опасной враг эри аволь чистоплотной ломаненть теланзо лангсо.">
</sentence>
<sentence sent_id="7.51.2" iso_lang="myv" text="Те — сий (70 рис.).">
</sentence>
<sentence sent_id="7.51.3" iso_lang="myv" text="Сон сравты сыпной тиф.">
</sentence>
<sentence sent_id="7.52.1" iso_lang="myv" text="70 рис. Сий.">
</sentence>
<sentence sent_id="7.53.1" iso_lang="myv" text="Сиесь поти сэредиця ломаненть верьде, мейле сон моли шумбратнень лангс ды сускони сынст.">
</sentence>
<sentence sent_id="7.53.2" iso_lang="myv" text="Тень пингстэ шубра ломаненть верьс понгить микробт ды сон ормалгады сыпной тифсэ.">
</sentence>
<sentence sent_id="7.54.1" iso_lang="myv" text="Эряви улемс чистоплотнойкс: сеетьстэ шлякшномс прянть ды якамс баняв, сеетьстэ полавтнемс бельянть.">
</sentence>
<sentence sent_id="7.55.1" iso_lang="myv" text="Ломатненень истя жо опаснойкс ашти маштыксэнь сеськесь (71 рис.).">
</sentence>
<sentence sent_id="7.55.2" iso_lang="myv" text="Сэредицянть сускомадо мейле шумбранть сусконезь, сон сравты маштыкс орманть.">
</sentence>
<sentence sent_id="7.56.1" iso_lang="myv" text="71 рис. Обыкновенной ды маштыксэнь сеськеть. Сынст можна содамс озадо аштеманть коряс.">
</sentence>
<sentence sent_id="7.57.1" iso_lang="myv" text="Маштыксэсь сех пек сравтозь болотав таркатнесэ, секс што сеськетне раштыть аштиця ведьсэ.">
</sentence>
<sentence sent_id="7.57.2" iso_lang="myv" text="Маштыксэнь сеськенть каршо бороцямонь кис эряви костямс болотатнень, валномс сынст нефтасо, штобу сынст эйсэ кулсевельть сеськень личинкатне.">
</sentence>
<sentence sent_id="7.58.1" iso_lang="myv" text="Насекомойтнень ды сынст кондят жив существатнень ютксо улить истяткак, конатне сынсь ливтить заразной ормат.">
</sentence>
<sentence sent_id="7.58.2" iso_lang="myv" text="Истямокс сави, примеркс, пек вишкине лёмзиесь— тазонь зуденесь (72 рис.).">
</sentence>
<sentence sent_id="7.59.1" iso_lang="myv" text="72 рис. Тазонь зудень.">
</sentence>
<sentence sent_id="7.60.1" iso_lang="myv" text="Сон эци кедентень ды ливти кедень орма — тазт.">
</sentence>
<sentence sent_id="7.60.2" iso_lang="myv" text="Тазтнэде пря ванстомс аволь стака.">
</sentence>
<sentence sent_id="7.60.3" iso_lang="myv" text="А эряви маласто васолемс тазсо сэредиця марто.">
</sentence>
<sentence sent_id="7.61.1" iso_lang="myv" text="Кизна оймсемась.">
</sentence>
<sentence sent_id="7.62.1" iso_lang="myv" text="Куроксто школасонть прядовить учебной занятиятне ды тонавтницятнень нолдасызь кизэнь каникулас.">
</sentence>
<sentence sent_id="7.62.2" iso_lang="myv" text="Кодамо паро кизна!">
</sentence>
<sentence sent_id="7.62.3" iso_lang="myv" text="Кизэнть перть эряви оймсемс ды кемекстамс эсь шумбрачинть.">
</sentence>
<sentence sent_id="7.63.1" iso_lang="myv" text="Мезеяк истя а кемексты шумбрачинть, кода ванькс, свежа воздухось.">
</sentence>
<sentence sent_id="7.63.2" iso_lang="myv" text="Эряви седе ламо шка улемс свежа воздухсо, вирьсэ или лугасо, косо арась пуль ды микробт.">
</sentence>
<sentence sent_id="7.64.1" iso_lang="myv" text="Кизна лезэв тейнемс вирев, паксяв, лей лангов якамот.">
</sentence>
<sentence sent_id="7.64.2" iso_lang="myv" text="Можна организовамс свежа воздухсо эрьва кодат налксемат.">
</sentence>
<sentence sent_id="7.65.1" iso_lang="myv" text="Кизна паро кундамс велень хозяйствань роботаскак эмеж пиресэ, садсо, цветниксэ.">
</sentence>
<sentence sent_id="7.65.2" iso_lang="myv" text="Те шумбра труд свежа воздухсо.">
</sentence>
<sentence sent_id="7.65.3" iso_lang="myv" text="Но а эряви роботамс сех пси шкане,">
</sentence>
<sentence sent_id="7.65.4" iso_lang="myv" text="седе паро роботамс валске марто ды чопонь пелев, зярдо аволь истя пек пси.">
</sentence>
<sentence sent_id="7.66.1" iso_lang="myv" text="Кизна лезэв экшелякшномс; ведесь кемексты шумрачинть.">
</sentence>
<sentence sent_id="7.66.2" iso_lang="myv" text="Но эряви экшелямс ладс.">
</sentence>
<sentence sent_id="7.66.3" iso_lang="myv" text="Можна экшелямс чизэнзэ кавксть, седе паро валске марто ды чокшне.">
</sentence>
<sentence sent_id="7.66.4" iso_lang="myv" text="Ведьсэнть эряви улемс 10 или 15 минутто аволь седе ламо.">
</sentence>
<sentence sent_id="7.67.1" iso_lang="myv" text="Экшелямсто эряви тонадомс уйнеме, секс што уйнемась касты мускулатнень ды кемексты весе организманть.">
</sentence>
<sentence sent_id="7.68.1" iso_lang="myv" text="Паро теи минек теланть лангс чись.">
</sentence>
<sentence sent_id="7.68.2" iso_lang="myv" text="Но чинть каршояк эряви кирдемс теланть ванозь, лишнойстэ а эряви кирдемс.">
</sentence>
<sentence sent_id="7.68.3" iso_lang="myv" text="Чинть каршо кувать аштемась, кода теить кой-кить, зыянов.">
</sentence>
<sentence sent_id="7.68.4" iso_lang="myv" text="Можна пицемс теланть.">
</sentence>
<sentence sent_id="7.68.5" iso_lang="myv" text="Чинть каршо зярояк минутат аштемадо мейле эряви аштемс экше таркасо, мейле жо экшелямс.">
</sentence>
<sentence sent_id="7.68.6" iso_lang="myv" text="Ансяк истят чинь ваннатне лезэвть.">
</sentence>
<sentence sent_id="7.69.1" iso_lang="myv" text="Кизна истя жо эряви ветямс чинь паро режим.">
</sentence>
<sentence sent_id="7.69.2" iso_lang="myv" text="Валске эряви шкастонзо стякшномс, правильнасто ярсамс, шкастонзо маднемс.">
</sentence>
<sentence sent_id="7.70.1" iso_lang="myv" text="Паро режимесь — эрявикс условия шумбрачинть ванстамонзо кис.">
</sentence>
<sentence sent_id="7.71.1" iso_lang="myv" text="Кода советской властесь мелявты трудицятнень ды сынст эйкакштнень шумбрачист кис.">
</sentence>
<sentence sent_id="7.72.1" iso_lang="myv" text="Весе иенть перть ды сех пек кизна СССР-сэ сядот тыщат робочейть туить оймсемань ды шумбрачинь кемекстамонь кис оймсема кудов ды лечамонь кис санаториев.">
</sentence>
<sentence sent_id="7.72.2" iso_lang="myv" text="Оймсема кудотне ды санаторийгне организовазь минек сех пек икелень бояронь кудотнесэ ды курортнэсэ, конатнесэ икеле ульнесь бездельник буржуазиясь.">
</sentence>
<sentence sent_id="7.72.3" iso_lang="myv" text="А оймсема кудот, а санаторийть робочейтнень революциядо икеле арасельть ды улемскак а кодаль, секс што капиталистнэ эзть мелявто робочейтнень шумбрачист кис.">
</sentence>
<sentence sent_id="7.72.4" iso_lang="myv" text="Робочейтнень туртов оймсема кудотне ды санаторийтне — те Великой Октябрьской социалистической революциянть достижениязо.">
</sentence>
<sentence sent_id="7.73.1" iso_lang="myv" text="Ламо сядот тыщат эйкакшт — школьникть ды пионерт— туить кизна оймсеме ды шумбрачинть кемекстамо пионерской лагерев, велев.">
</sentence>
<sentence sent_id="7.73.2" iso_lang="myv" text="Вожатоенть руководстванзо коряс ды врачонть наблюдениянзо коряс пионерской лагерьсэнть организовить чинь паро режим: оймсема, спорт, тонавтнема, труд, питания, удома.">
</sentence>
<sentence sent_id="7.74.1" iso_lang="myv" text="Ошсо кадовиця эйкакштнень туртов теезь эйкакшонь площадкат, косо организовазь налксемат, спорт, тонавтнема занятият, труд.">
</sentence>
<sentence sent_id="7.75.1" iso_lang="myv" text="Оймсезь, кемекставозь эйкакштне велявтыть сёксня школав тонавтнеме.">
</sentence>
<sentence sent_id="7.75.2" iso_lang="myv" text="Зярдояк эзть мелявто трудицянь эйкакштнень шумбрачист кувалт капиталистнэ.">
</sentence>
<sentence sent_id="7.76.1" iso_lang="myv" text="Ансяк советской властесь мелявты трудицятнень ды сынст эйкакшост шумбрачинть кис, секс што советской властесь — трудицянь власть.">
</sentence>
<sentence sent_id="8.1.1" iso_lang="myv" text="Приложения.">
</sentence>
<sentence sent_id="8.2.1" iso_lang="myv" text="МЕЗЕ ЭРЯВИ ПУРНАМС ШКОЛАСО РОБОТАМОНЬ КИС.">
</sentence>
<sentence sent_id="8.3.1" iso_lang="myv" text="1. „Пензась ды полезной ископаемойтне“ разделгань.">
</sentence>
<sentence sent_id="8.4.1" iso_lang="myv" text="1. Пурнамс почвань образецт.">
</sentence>
<sentence sent_id="8.4.2" iso_lang="myv" text="Тень кис эряви чувомс домка ямине плксясо, или эмеж пиресэ, или вирьсэ.">
</sentence>
<sentence sent_id="8.4.3" iso_lang="myv" text="Саемс почвань образецт эрьва кодамо сэрьстэ, тапардамс сынст газетной конёвс.">
</sentence>
<sentence sent_id="8.4.4" iso_lang="myv" text="Мейле костямс почванть воздухсо.">
</sentence>
<sentence sent_id="8.4.5" iso_lang="myv" text="Костязь почванть путомс чаво спицька коробкас или текень кис теезь картононь коробкас (седе паро ули суликань крышка марто).">
</sentence>
<sentence sent_id="8.4.6" iso_lang="myv" text="Коробкинетнень лангс педявтомс этикеткат, козонь сёрмадомс, косто саезь почвась.">
</sentence>
<sentence sent_id="8.5.1" iso_lang="myv" text="2. Пурнамс сёвонень ды песоконь образецт.">
</sentence>
<sentence sent_id="8.5.2" iso_lang="myv" text="Пурнамс тынк таркасо понгониця сёвонень эрьва кодат сортт (якстере сёвонь, ашо ды лият).">
</sentence>
<sentence sent_id="8.5.3" iso_lang="myv" text="Интересна пурнамс истямо сёвонень образецт, кона моли эрьва мезень теемс (кирпецень теема сёвонь, гончарной, фарфоровой).">
</sentence>
<sentence sent_id="8.5.4" iso_lang="myv" text="Эряви пурнамс истя жо песоконь эрьва кодат сортт (чова песок, крупна песок).">
</sentence>
<sentence sent_id="8.5.5" iso_lang="myv" text="Сёвонень ды песоконь образецтнэнь воздухсо костямодо мейле путнемс коробкинес.">
</sentence>
<sentence sent_id="8.5.6" iso_lang="myv" text="Коробкинетнень лангс педявтнемс сёрмадовкс марто этикеткат.">
</sentence>
<sentence sent_id="8.6.1" iso_lang="myv" text="3. Пурнамс гранитэнь образецт.">
</sentence>
<sentence sent_id="8.6.2" iso_lang="myv" text="Гранитэнь покольтне могут вастовомо паксясо, шоссейной ки вакссо.">
</sentence>
<sentence sent_id="8.6.3" iso_lang="myv" text="Гранитэнть шождыне содамс свежа л а з о в к с т .">
</sentence>
<sentence sent_id="8.6.4" iso_lang="myv" text="Тень кис эряви тапамс гранитэнь поколенть молоткасо.">
</sentence>
<sentence sent_id="8.6.5" iso_lang="myv" text="Сех сеетьстэ понгони серой ды якстере гранит.">
</sentence>
<sentence sent_id="8.6.6" iso_lang="myv" text="Интересна пурнамс каладыця гранитэнь образецт.">
</sentence>
<sentence sent_id="8.6.7" iso_lang="myv" text="Эрьва кодамо гранитэнь образецтнэстэ теемс коллекция.">
</sentence>
<sentence sent_id="8.7.1" iso_lang="myv" text="4. Пурнамс сёвоньстэ ды песоксто эрьва кодамо изделиянь образецт, примеркс, кирпецть, мелкой гончарной изделият, суликань ды фарфоронь изделиянь образецт или пелькст.">
</sentence>
<sentence sent_id="8.7.2" iso_lang="myv" text="Теемс коллекция истямо темань коряс: „Мезе теить сёвоньстэ ды песоксто.“">
</sentence>
<sentence sent_id="8.8.1" iso_lang="myv" text="5. Пурнамс известняконь образецт.">
</sentence>
<sentence sent_id="8.8.2" iso_lang="myv" text="{!}[!]Паро улевель пурнамс эрьва кодат известнякт: эрьва кодамо плотность марто (плотнат, кавшанят), эрьва кодамо цветэнь (серойть, ашот, розовойть ды лият).">
</sentence>
<sentence sent_id="8.8.3" iso_lang="myv" text="Интересна муемс раковистой известняк.">
</sentence>
<sentence sent_id="8.8.4" iso_lang="myv" text="Истямо известнякось ашти раковинкасто, конатне неявить мик истяк сельмсэ.">
</sentence>
<sentence sent_id="8.8.5" iso_lang="myv" text="Муемс мраморонь образецт.">
</sentence>
<sentence sent_id="8.8.6" iso_lang="myv" text="Теемс известняконь коллекция.">
</sentence>
<sentence sent_id="8.9.1" iso_lang="myv" text="6. Пурнамс известень ды цементэнь образецт.">
</sentence>
<sentence sent_id="8.9.2" iso_lang="myv" text="Гашенной ды негашенной известь, истя жо цемент можна муемс постройкасто.">
</sentence>
<sentence sent_id="8.9.3" iso_lang="myv" text="Теке марто эряви мельсэ кирдемс, што известесь — сэвиця вещества.">
</sentence>
<sentence sent_id="8.9.4" iso_lang="myv" text="Сонзэ марто роботамс эряви прянь ванстозь.">
</sentence>
<sentence sent_id="8.9.5" iso_lang="myv" text="Ванстомс сонзэ эряви плотнасто потомдазь суликань банкасо или пробиркасо.">
</sentence>
<sentence sent_id="8.9.6" iso_lang="myv" text="Те коллекциянтень паро поладомс мергеленть.">
</sentence>
<sentence sent_id="8.9.7" iso_lang="myv" text="Те — пандонь порода, кона ашти сёвоньстэ ды известняксто.">
</sentence>
<sentence sent_id="8.9.8" iso_lang="myv" text="Цементэнь заводтнэсэ мергелесь моли цементэнь анокстамс.">
</sentence>
<sentence sent_id="8.10.1" iso_lang="myv" text="7. Пурнамс минеральной удобрениянь образецт: калийной салонь, фосфоритной ды апатитовой почтонь, суперфосфатонь ды лият.">
</sentence>
<sentence sent_id="8.10.2" iso_lang="myv" text="Сынст можна муемс колхозсо ды совхозсо.">
</sentence>
<sentence sent_id="8.10.3" iso_lang="myv" text="Неть материалтнэнь путомс пробиркас эрявикс этикетка марто.">
</sentence>
<sentence sent_id="8.10.4" iso_lang="myv" text="Те коллекциянтень паро поладомс апатитэнь ды фосфоритэнь образецт, конатнестэ заводсо теить суперфосфат.">
</sentence>
<sentence sent_id="8.11.1" iso_lang="myv" text="8. Пурнамс ископаемой уштомапелень образецт: торфонь (коське), бурой уголиянь, кевень уголиянь, антрацитэнь, нефтань.">
</sentence>
<sentence sent_id="8.11.2" iso_lang="myv" text="Теемс коллекция нефтанть эйстэ получазь продуктатнестэ: бензинэнть, карасинэнть, машинань оенть, вазелинэнть, парафинэнть эйстэ.">
</sentence>
<sentence sent_id="8.11.3" iso_lang="myv" text="Неть продуктатнень эряви ванстомс вишкине, парсте потомдазь суликинесэ.">
</sentence>
<sentence sent_id="8.12.1" iso_lang="myv" text="9. Пурнамс кшнинь рудань образецт: бурой, якстере ды магнитной железняконь, теемс эйстэст коллекция.">
</sentence>
<sentence sent_id="8.13.1" iso_lang="myv" text="10. Пурнамс чугононь, сталень, кшнинь образецт ды теемс эйстэст коллекция.">
</sentence>
<sentence sent_id="8.13.2" iso_lang="myv" text="Теемс чугунсто, стальстэ ды кшнистэ теевть вишка изделиянь коллекция.">
</sentence>
<sentence sent_id="8.14.1" iso_lang="myv" text="11. „Растениятнень эрямост“ разделганть.">
</sentence>
<sentence sent_id="8.15.1" iso_lang="myv" text="1. Еще тундонть самодо икеле пурнамс теке таркань куракшонь ды чувтонь тарадкеть.">
</sentence>
<sentence sent_id="8.15.2" iso_lang="myv" text="Тарадкетнень путомс ведь марто банкас школань „жив уголоконтень“.">
</sentence>
<sentence sent_id="8.15.3" iso_lang="myv" text="Веденть полавтнемс колмошка чинь ютазь.">
</sentence>
<sentence sent_id="8.15.4" iso_lang="myv" text="Ванномс, кода буйкстыть почватне ды почкатнестэ касыть лопине марто ды цветка марто тарадкеть.">
</sentence>
<sentence sent_id="8.16.1" iso_lang="myv" text="2. Рана тунда пурнамс рана цветиця куракшонь ды чувтонь тарадкеть.">
</sentence>
<sentence sent_id="8.16.2" iso_lang="myv" text="Теемс эйстэст гербарий.">
</sentence>
<sentence sent_id="8.16.3" iso_lang="myv" text="Тень кис керсемс газетной конёвонь листт">
</sentence>
<sentence sent_id="8.16.4" iso_lang="myv" text="ды сынст юткс парсте путнемс цветка марто тарадтнэнь.">
</sentence>
<sentence sent_id="8.16.5" iso_lang="myv" text="Растениятнень марто конёв листнэнь путомс кавто валаня лазнэ юткс ды лепштямс меньгак сталмосо, примеркс кевсэ.">
</sentence>
<sentence sent_id="8.16.6" iso_lang="myv" text="Шкань ютазь конёвось тееви летькекс, секс што сон поти лисиця веденть.">
</sentence>
<sentence sent_id="8.16.7" iso_lang="myv" text="Мейле чинь ютазь начкозь конёвонть эряви полавтомс коськесэ ды костямс.">
</sentence>
<sentence sent_id="8.17.1" iso_lang="myv" text="Зярдо растениятне улить костязь, педявтнемс сынст конёвонь полоскасо конёв лангс.">
</sentence>
<sentence sent_id="8.17.2" iso_lang="myv" text="Растениянть алов педявтомс этикетка, конань лангс сёрмадомс: 1) растениянть лемензэ, 2) косто муезь, 3) зярдо муезь ды 4) кие муизе.">
</sentence>
<sentence sent_id="8.17.3" iso_lang="myv" text="Те ули таркань рана цветиця куракшонь ды чувтонь гербарий.">
</sentence>
<sentence sent_id="8.18.1" iso_lang="myv" text="3. Пурнамс рана цветиця тикше растениятнень: од ава лопа, хохлатка, галань чурька ды лият.">
</sentence>
<sentence sent_id="8.18.2" iso_lang="myv" text="Варштамс сынст мода потсо аштиця пельксэст лангс, косо пурназь питательной веществань запастнэ.">
</sentence>
<sentence sent_id="8.18.3" iso_lang="myv" text="Чувозь растениятнень стамбарнэ озавтомс сёвонень чакшс или жестень банкас.">
</sentence>
<sentence sent_id="8.18.4" iso_lang="myv" text="Растениятнень озавтомс вейсэ се почванть марто, косо сынь кассть.">
</sentence>
<sentence sent_id="8.18.5" iso_lang="myv" text="Ванномс неть растениятнень озавтомаст мельга „жив уголоксонть“.">
</sentence>
<sentence sent_id="8.19.1" iso_lang="myv" text="4. Пурнамс паксянь ды эмеж пирень растениятнень видмест, сетнень, конатнень виднить тынк таркасо.">
</sentence>
<sentence sent_id="8.19.2" iso_lang="myv" text="Видметнень путомс пробиркас или суликинес, конатнень лангс педявтомс эрявикс сёрмадовкс марто конёвнэть.">
</sentence>
<sentence sent_id="8.19.3" iso_lang="myv" text="Эряви тонадомс лангс ванозь содамо эрьва кодамо культурной растениятнень видмест.">
</sentence>
<sentence sent_id="8.20.1" iso_lang="myv" text="5. Теемс гербарий растениятнестэ, конатнень эрьва кодат корёност.">
</sentence>
<sentence sent_id="8.20.2" iso_lang="myv" text="Культурной растениятнестэ можна саемс товзюронть, розенть, кснавонть, дикойстэ касыцятнестэ жо одуванчикенть, подорожникенть.">
</sentence>
<sentence sent_id="8.21.1" iso_lang="myv" text="6. Пурнамс эрьва кодамо растениянь недьксэнь образецт: чувтонь стволонь керявкс (можна пилямс кругловой поленасто), куракшонь тарадонь пелькст, эрьва кодамо тишкень недькст.">
</sentence>
<sentence sent_id="8.21.2" iso_lang="myv" text="Меельсенть эряви васня костямс конёв лист ютксо.">
</sentence>
<sentence sent_id="8.21.3" iso_lang="myv" text="Теемс коллекция „Растениянь недькстнэ“ теманть коряс.">
</sentence>
<sentence sent_id="8.22.1" iso_lang="myv" text="7. Пурнамс ды костямс эрьва кодамо растениянь лопат.">
</sentence>
<sentence sent_id="8.22.2" iso_lang="myv" text="Костязь лопатнестэ теемс гербарий.">
</sentence>
<sentence sent_id="8.23.1" iso_lang="myv" text="8. Пурнамс ды костямс сех позда цветиця растениянь цветка марто тарадкеть (тикше растениянь, куракшонь ды чувтонь), теемс гербарий.">
</sentence>
<sentence sent_id="8.24.1" iso_lang="myv" text="9. Путомс почва марто ящикс или чакшос модарька, чурька, морков, свёкла, капста коцён.">
</sentence>
<sentence sent_id="8.24.2" iso_lang="myv" text="Растениянь неть пелькстнэсэ пурнавозь питательной веществань запастнэ.">
</sentence>
<sentence sent_id="8.24.3" iso_lang="myv" text="Эряви ванномс растениятнень касомаст мельга.">
</sentence>
<sentence sent_id="8.24.4" iso_lang="myv" text="А стувтнемс почвань валноманть.">
</sentence>
<sentence sent_id="8.25.1" iso_lang="myv" text="10. Теемс школасо кудонь растениянь уголок.">
</sentence>
<sentence sent_id="8.25.2" iso_lang="myv" text="Путомс можна минек обычной кудонь растениятнень: традесканциянть, примуланть, бегониянть ды лият.">
</sentence>
<sentence sent_id="8.25.3" iso_lang="myv" text="Сынст можна муемс таркань цветоводствасонть.">
</sentence>
<sentence sent_id="8.25.4" iso_lang="myv" text="Кизэнь каникулатнестэ неть растениятнень можна максомс тонавтницятненень— кудонь растениянь вечкицятненень, штобу сынь ванстовлизь сынст кизэнь перть.">
</sentence>
</text>
