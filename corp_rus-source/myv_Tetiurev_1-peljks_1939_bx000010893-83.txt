# --*-- coding:utf-8 --*--
<pgNo>1</pgNo>

1 В. А. ТЕТЮРЕВ

2 ЕСТЕСТВОЗНАНИЯ ВАСЕНЦЕ ПЕЛЬКС

3 НАЧАЛЬНОЙ ШКОЛАНЬ КОЛМОЦЕ КЛАССО ТОНАВТНЕМА КНИГА

4 РСФСР-нь Наркомпроссо кемекставт тонавтнема книганть эрзякс сёрмадовксонзо кемекстызе МАССР-нь Наркомпросось

5 ОМБОЦЕ НОЛДАВКС

6 РСФСР-нь НАРКОМПРОСОНТЬ ГОСУДАРСТВЕННОЙ УЧЕБНО-ПЕДАГОГИЧЕСКОЙ ИЗДАТЕЛЬСТВАСЬ

7 МОСКОВ • 1939

<pgNo>2</pgNo>

8 ВВЕДЕНИЯ.

# sent_id = 1.1.1
# text = Минь карматано природанть тонавтнеме.
# sent_id = 1.1.2
# text = Природадо наукантень мерить естествознания.
# sent_id = 1.1.3
# text = Минь карматано тонавтнеме моданть, веденть, воздухонть; минь карматано тонавтнеме растениятнень, животнойтнень, ломаненть.
# sent_id = 1.2.1
# text = [a] Природанть эряви тонавтнемс аволь ансяк сень кис, штобу содамс, мезе тейневи природасонть. 
# sent_id = 1.2.2
# text = Те эряви сень кискак, штобу чарькодемс, кода ломанесь эсь трудсонзо изни природанть ды нолды сонзэ эсь лезэс. 
# sent_id = 1.2.3
# text = Весе, мейсэ минь пользоватано эсь эрямосонок,— трудонь эрьва кодат орудиятне, ярсамопелесь, оршамопелесь, эрямо кудотне,— теезь сень эйстэ, мезесь добовазь природастонть.
# sent_id = 1.3.1
# text = [a] Естествознаниянть значениязо миненек пек покш. 
# sent_id = 1.3.2
# text = Сон лезды тенек природанть видестэ-парсте чарькодеме. 
# sent_id = 1.3.3
# text = Сон лезды минек социалистической строительствасонть. 
# sent_id = 1.3.4
# text = Естествознаниянь ушодкстнэнь миненек эряви содамс уш начальной школасо.

18 [a] В. А. Тетюрев. ЕСТЕСТВОЗНАНИЕ, для 3 класса начальной школы. На эрзя-мордовском языке. Перевод А. Тягушева.

19 [a] Государственное учебно-педагогическое издательство Наркомпроса РСФСР. Москва, 1939 г.

20 [a] Отв. редактор перевода А. С. Желтова. Техн. ред. С. Джатиев. Корректор А. Ашкова.

21 [a] Сдано в производство 10/ХН 1938 г. Подписано к печати 22/П 1939 г. Формат 60Х92/16 Тираж 6 ООО экз.

22 Изд. листов 6'/4. Бум. листов 3>/8. Учетно-авт. листов 4,92. 70 ООО тип. зн. в бум. листе.

23 Бумага печатная No 2 Кама.

24 [a] Индекс У-1. н. Учгиз No 11234. Уполномоч. Главлита А-4271.

25 [a] Заказ No 3873.

26 []17 фабрика нац. книги ОГИЗ'а РСФСР треста «Полиграфкнига», Москва, Шлюзовая наб., д. No 10.
<pgNo>3</pgNo>

# sent_id = 2.1.1
# text = [a] I. ПОЧВАСЬ ДЫ ПОЛЕЗНОЙ ИСКОПАЕМОЙТНЕ.

# sent_id = 2.2.1
# text = [a] ПОЧВАСЬ.
# sent_id = 2.3.1
# text = [a] Соказь паксясто минь нейдяно модань раужо или серой ланго.
# sent_id = 2.3.2
# text = Бути те паксясонть минь чувдано яма, сестэ верде нейдяно модань раужо или серой слой.
# sent_id = 2.3.3
# text = Модань те версе слоентень мерить почва.
# sent_id = 2.4.1
# text = Леень крута берёксо или латконь крута чиресэ можна неемс аволь ансяк почвань слой, но сонзэ ало аштиця модань слойтненьгак (1 рис.).
# sent_id = 2.5.1
# text = Бути крута чиресэнть парсте ванномс почвань слоенть, можна сонзэ эйстэ неемс растениянь жив ды кулозь корёнт, мелень тикшень наксадыця кадовикст, жив ды кулозь унжинеть, сукст ды лия мелкой животнойть.
# sent_id = 2.6.1
# text = 1 рис. Крута тарка.
# sent_id = 2.7.1
# text = [a] Седе алов почвась а ламонь аламонь тееви седе валдокс ды а неявикстэ валови сонзэ ало аштиция модань слоенть марто велув.
# sent_id = 2.7.2
# text = Почванть ало аштиця модань те слоентенть мерить материнской порода, или подпочва.
# sent_id = 2.7.3
# text = Подпочванть могут тееме эрьва кодат породат: сёвонь, песок, известняк ды лият. Материнской породанть лангсо сонзэ версе слоензэ эйстэ теевияк почвась.
<pgNo>4</pgNo>
# sent_id = 2.8.1
# text = [a] Ёще седе ало, материнской породанть ало, аштить модань эрьва кодат лия слойть.
# sent_id = 2.9.1
# text = [a] Почванть пек покш значениязо растениятнень эрямосост, тень эйстэ, содазь, велень хозяйствантеньгак.
# sent_id = 2.9.2
# text = Сеть растениятнень, конатнень минь виднекшнетяно, урожаест ламодо зависит почванть эйстэ.
# sent_id = 2.10.1
# text = [a] Мезестэ теевезь почвась.
# sent_id = 2.11.1
# text = [a] Штобу содамс, мезе ули почвасонть, тейдяно мартонзо истят опытт.
# sent_id = 2.12.1
# text = [a] 1 опыт.
# sent_id = 2.12.2
# text = Сайдяно ведь марто стакан ды нолдатано эйзэнзэ почвань аволь покш поколь.
# sent_id = 2.12.3
# text = Почванть эйстэ лисить ды кузить ведьсэнть воздухонь пузырнеть.
# sent_id = 2.12.4
# text = Ведесь панизе почвастонть воздухонть.
# sent_id = 2.12.5
# text = Значит, почвасонть ули воздух.
# sent_id = 2.12.6
# text = Сон эряви сонзэ эйсэ касыця растениятненень.
# sent_id = 2.13.1
# text = 2 рис. Почвастонть ведень муемась.
# sent_id = 2.14.1
# text = [a] 2 опыт.
# sent_id = 2.14.2
# text = Каятано коське пробиркас пенчке почва ды карматано сонзэ эждямо спиртовка велькссэ, кода невтезь 2 рисункасонть.
# sent_id = 2.14.3
# text = Куроксто пробирканть потсо стенатнень лангсо появить ведь петнявкскеть.
# sent_id = 2.14.4
# text = Те ведесь лиссь почванть эйстэ.
# sent_id = 2.14.5
# text = Значит, почвасонть ули ведь.
# sent_id = 2.14.6
# text = Ведесь истя жо эряви растениятненень.
# sent_id = 2.14.7
# text = Растениятне почвастонть веденть потить эсь корёнсост, ведтеме сынь коськить.
# sent_id = 2.15.1
# text = [a] 3 опыт.
# sent_id = 2.15.2
# text = Путтано жестень банкинес пенчке почва ды карматано калямо сонзэ примус лангсо (3 рис.).
# sent_id = 2.15.3
# text = Почвась карми ченгеме, эйстэнзэ туи качамо.
# sent_id = 2.15.4
# text = Значит, почвасонть улить палыця веществат.
# sent_id = 2.16.1
# text = [a] Карматано седе тов калямо почванть.
# sent_id = 2.16.2
# text = Меельсь пелев почвась раужосто тееви сероекс или якстерень кондямокс. 
# sent_id = 2.16.3
# text = Мезе жо теевсь почванть марто?
# sent_id = 2.16.4
# text = Сонзэ эйсэ палсь перегноесь.
# sent_id = 2.16.5
# text = Истя мерить почвасонть улиця растениянь ды животноень наксадозь кадовикстнэнень.
# sent_id = 2.17.1
# text = 3 рис. Почванть калямозо.
# sent_id = 2.18.1
# text = [a] 4 опыт.
# sent_id = 2.18.2
# text = Вансынек, мезе ули калямодо мейле получавозь почвань кадовикссэнть.

<pgNo>5</pgNo>

# sent_id = 2.18.3
# text = Каясынек сонзэ ведь марто суликине шолдорясынек ды кадсынек оймамо.
# sent_id = 2.19.1
# text = [a] Зярдо бутрась озы алов, суликиненть потмакссо кармить неявомо кавто слойть: ало песоконь слой, сонзэ лангсо— сёвонень слой.
# sent_id = 2.20.1
# text = Ней снартсынек явтамс сёвоненть песоконть эйстэ.
# sent_id = 2.20.2
# text = Тень кис ведь марто суликинесэнть шолдорясынек сёвонь марто песоконть ды теевезь бутранть валсынек стаканс. 
# sent_id = 2.20.3
# text = Теде мейле суликинентень таго нуртятано ванькс ведь, шолдорясынек ды бутрав веденть валсынек стаканс.
# sent_id = 2.20.4
# text = Истя карматано тейнеме се шкас, зярс суликинесэнть ведесь лотки бутралгадомадо.
# sent_id = 2.20.5
# text = Теде мейле стакансонть бутра веденть кадсынек оймамо.
# sent_id = 2.20.6
# text = Суликинесэнть кадови песок, стакансонть жо ули сёвонь.
# sent_id = 2.20.7
# text = [none]
# sent_id = 2.20.8
# text = Значит, перегнойде башка, почвасонть ули песок ды сёвонь.
# sent_id = 2.21.1
# text = [a] 5 опыт.
# sent_id = 2.21.2
# text = Теде башка, почвасонть улить еще эрьва кодат салт.
# sent_id = 2.21.3
# text = Штобу добовамс почвастонть салт, тейдяно истямо опыт.
# sent_id = 2.21.4
# text = Каятано стаканс 2 — 3 пенчть почва, нуртятано эйзэнзэ а ламошка ванькс пиземе ведь ды парынестэ човорясынек.
# sent_id = 2.21.5
# text = Бутра веденть стаканонть эйстэ каясынек воронкас, козонь путозь фильтровальной конёвсто теезь фильтра.
# sent_id = 2.21.6
# text = Конёвонь фильтранть пачк чуди ванькс ведь.
# sent_id = 2.21.7
# text = Пурнатано те веденть эйстэ а ломашка фарфоровой чашкинес или ванькс металлической пенчес ды карматано сонзэ эждямо спиртовка лангсо.
# sent_id = 2.21.8
# text = Зярдо ведентень тееви испарения, чашкинесэнть кадови осадка.
# sent_id = 2.21.9
# text = Те — салт, конатнень минь веденть эйсэ саинек почвастонть.
# sent_id = 2.21.10
# text = Ведьсэнть солазь салтнэнь растениятне потить эсь корёнсост почванть эйстэ ды саить эсь эйзэст.
# sent_id = 2.22.1
# text = Штобу почвасонть улевельть седе ламо питательной салт, сонзэ удобрясызь; сонзэ эйс каить эрьва кодат удобреният, конатнесэ улить растениятненень эрявикс салт.
# sent_id = 2.23.1
# text = Почвань удобрениясь кепеди культурной растениятнень урожаест, секс урожаенть кис бороцямосонть минь келейстэ нолдатано тевс почвань удобрениянть.
# sent_id = 2.24.1
# text = Перегной.
# sent_id = 2.25.1
# text = [a] Перегноесь почвасонть тееви сонзэ эйсэ уликс кулозь растениянь ды животноень наксадомсто.
# sent_id = 2.25.2-3
# text = Перегной ули эрьва кодамо почвасо, ансяк веенстнэсэ седе ламо, омбонстнэсэ — седе а ламо.
# sent_id = 2.25.4
# text = Сех ламо перегной черноземной почватнесэ.
<pgNo>6</pgNo>
# sent_id = 2.26.1
# text = Перегноесь — раужо, теде почваськак раужо.
# sent_id = 2.26.2
# text = Чернозёмной почватне, конатнесэ ламо Церегной— бархатисто-раужот.
# sent_id = 2.26.3
# text = Раужо почватне валдотнень коряс седе пек эждевить чисэнть, те жо пек эряви сонзэ лангсо касыця растениятненень, сех пек рана тунда.
# sent_id = 2.27.1
# text = Почвась, косо ламо перегной, — кавшаня.
# sent_id = 2.27.2
# text = Сонзэ эйс седе парсте совить воздухось ды ведесь, конат эрявить растениятнень эрямост туртов.
# sent_id = 2.27.3
# text = Истямо почванть седе шождыне сокамс-изамскак.
# sent_id = 2.28.1
# text = Перегноенть количестванзо эйстэ пек зависит почванть плодородиязо, секс ламо перегной марто почватне пек плодороднойть.
# sent_id = 2.28.2
# text = Штобу почвасонть улевель седе ламо перегной, сонзэ удобрить навозсо.
# sent_id = 2.28.3
# text = Навозось почвасонть наксады, велявты перегноекс.
# sent_id = 2.28.4
# text = Зярдо наксады перегноесь, сонзэ эйстэ кадновить салт.
# sent_id = 2.28.5
# text = Неть питательной салтнэнь, конат соласть ведьс, потить растениятне корёност эйсэ.
# sent_id = 2.28.6
# text = Вана мекс плодороднойть черноземной почватне.
# sent_id = 2.29.1
# text = Сёвонь.
# sent_id = 2.30.1
# text = Кона-кона почватнесэ ламо сёвонь.
# sent_id = 2.30.2
# text = Истят почватненень мерить сёвоневть.
# sent_id = 2.30.3
# text = Сёвонев почванть свойстванзо ламодо аштить сёвоненть свойстванзо эйстэ.
# sent_id = 2.31.1
# text = 4 рис.
# sent_id = 2.31.2
# text = Кода ведесь чуди сёвоненть ды песоконть пачк.
# sent_id = 2.31.3
# text = Керш ёно опыт сёвонь марто, вить ёно—песок марто.
# sent_id = 2.32.1
# text = Сех сеетьстэ миненек понгони якстере сёвонесь, но эрсить лия цветэнь сёвонтькак.
# sent_id = 2.32.2
# text = Бути сайдяно коське сёвонень поколь, лексемс сонзэ лангс ды никсемс, то минь марятано кодамо бути чине.
# sent_id = 2.32.3
# text = Те чиненть кувалт шождыне содамс сёвоненть.
# sent_id = 2.33.1
# text = Сёвонесь ашти пулень кондямо пелькскестэ.
# sent_id = 2.33.2
# text = Тень шождыне неемс, бути коцькерямс пеельсэ или човамс порошкакс коське сёвонь поколенть.
# sent_id = 2.34.1
# text = Опыт.
# sent_id = 2.34.2
# text = Сайдяно воронка, путтано эйзэнзэ гигроскопической ватань кавшаня панкске.
# sent_id = 2.34.3
# text = Воронкантень каятано порошококс човазь сёвонь ды нуртятано эйзэнзэ
# text = ведь (4 рис.).
# sent_id = 2.34.4
# text = Ведесь беряньстэ юты сёвоненть пачк.
# sent_id = 2.34.5
# text = Зярдо сёвонесь лоподи, сонзэ лангсо куватьс кирдеви ведень слой.
# sent_id = 2.34.6
# text = Истя жо сёвонев почватнень лангсо кувать аштить ведень лужатне.
<pgNo>7</pgNo>
# sent_id = 2.35.1
# text = Таргасынек воронкастонть начко сёвоненть.
# sent_id = 2.35.2
# text = Сон теевсь сёвонень чапаксокс.
# sent_id = 2.35.3
# text = Сёвонень чапаксось санов ды педиця.
# sent_id = 2.35.4
# text = Истя жо сановт ды педицят сёвонев почватне, секс сынст стака сокамс-изамс.
# sent_id = 2.36.1
# text = Костясынек начко сёвоненть.
# sent_id = 2.36.2
# text = Сон тееви кевень кондямо калгодокс.
# sent_id = 2.36.3
# text = Истя жо калгодокс теевить коськемадо мейле сёвонев почватнеяк; те истя жо стакалгавты сынст сокамонть-изамонть.
# sent_id = 2.36.4
# text = Секс сыненст мерить стака почват.
# sent_id = 2.37.1
# text = Кода летьке, истя жо коскье сёвонев почвантеньгак беряньстэ юты воздухось.
# sent_id = 2.37.2
# text = Те аволь паро растениянь касомантень; воздухонь а сатомадонть сёвонев почватнесэ састо моли навозонь наксадомаськак.
# sent_id = 2.38.1
# text = Тунда летьке сёвонев почватне кувать а коськить ды беряньстэ эждявить чисэнть.
# sent_id = 2.38.2
# text = Секс сыненст мерить кельме почват.
# sent_id = 2.38.3
# text = Растениятне сынст лангсо появить седе позда песоков почавтнень коряс.
# sent_id = 2.39.1
# text = Сень кис сёвонев почватнесэ песоконсетнень коряс седе ламо салт, конат эрявить растениятнень питанияст кис.
# sent_id = 2.40.1
# text = Песок.
# sent_id = 2.41.1
# text = Бути почвасонть ламо песок, сестэ истят почватненень мерить песоковт.
# sent_id = 2.41.2
# text = Песоков почванть свойстванзо ламодо зависят песоконть свойстванзо эйстэ.
# sent_id = 2.42.1
# text = Каятано конёв лист лангс леень ванькс песок ды ван- носынек сонзэ.
# sent_id = 2.42.2
# text = Песокось ашти эрьва кодамо песоккестэ, веенстнэ эйстэст седе покшт, омбонстнэ — седе мелкойть.
# sent_id = 2.42.3
# text = Но весе сынь пек седе покшт, сёвонень пулень кондямо пелькскетнень коряс.
# sent_id = 2.42.4
# text = Песоккетнень ютксо улить цветтэ- меть ды пачк невтицят, улить эрьва кодамо цветс красязьгак.
# sent_id = 2.43.1
# text = Путтано зярояк покш песоккеть сулика лангс ды, сурсо сынст пек лепштязь, ютавттано эйсэст суликанть ланга.
# sent_id = 2.43.2
# text = Неяви, кода песоккетне коцькерить суликанть.
# sent_id = 2.43.3
# text = Песоккетне калгодот, секс песоков почватнень сокамсто-изамсто истя ёзавить плугтне ды изамотне.
# sent_id = 2.44.1
# text = Опыт.
# sent_id = 2.44.2
# text = Сайдяно воронка, путтано эйзэнзэ гигроскопической ватань аволь покш панкс, каятано песок ды нуртятано лангозонзо ведь.
# sent_id = 2.44.3
# text = Ведесь бойкасто юты песоконть пачк, ды сонзэ эйсэ а ламо кирдеви ведь.
# sent_id = 2.44.4
# text = Тень кувалт песокось лията сёвоненть эйстэ.
# sent_id = 2.44.5
# text = Истя жо песоков почватнень пачккак парсте юты ведесь.
# sent_id = 2.44.6
# text = Секс што сынст эйсэ аламо кирдеви ведь, сынь бойкасто коськить.
<pgNo>8</pgNo>
# sent_id = 2.44.7
# text = Секс сыненст мерить коське почват.
# sent_id = 2.45.1
# text = Таргасынек воронкастонть начко песоконть ды вансынек, кодат сонзэ свойстванзо.
# sent_id = 2.45.2
# text = Начко песоконть эйстэ чапакс а теят, кода сёвоненть эйстэ.
# sent_id = 2.45.3
# text = Бути жо начко песоконь поколь кадомс коськеме, то коськемадо мейле сон а велявты кевекс, кода сёвонесь, но калады (почакады).
# sent_id = 2.45.4
# text = Песокось почаня.
# sent_id = 2.45.5
# text = Секс песоков почватнеяк почанят ды сынст шождыне сокамс-изамс.
# sent_id = 2.45.6
# text = Тень кис сыненст мерить шождыне почват.

2.46.1
Песоков почватне чинть эйстэ эжить седе пек сёвоневенсетнень коряс.
2.46.2
Тунда сынь седе куроксто коськить, парсте эжить ды бойкасто вельтявить пиже растениясо.

2.47.1
Кода сёвоневтнесэ, истя жо сех пек песоков почватнесэ, а ламо перегной.
2.47.2
Секс сынст лангсо сюротне шачить седе беряньстэ чернозёмной почватнень коряс.
2.47.3
Но сынст лангстояк можна получамс паро урожай, бути сынст парсте сокамс-изамс ды эйзэнзэ путомс удобрения.
2.48.1
Неень шкастонть минек ютавтови тевс пек важной задача— седе пек кепедемс минек колхозной ды совхозной паксятнень урожайностест.
2.48.2
Те задачанть тевс ютавтоманзо кис пек покш значенияст почванть парсте сокамонть-изамонть ды удобрениянть.
2.49.1
Минек строязь пек покш заводтнэ теить ламо тракторт ды эрьва кодат велень хозяйствань машинат ды орудият.
2.50.1
Тракторонь, истя жо велень хозяйствань машинань ды орудиянь производстванть кувалт Советской Союзось зани ней весе мирэнть лангсо омбоце тарка.
2.50.2
Минек колхозтнэнень ды совхозтнэнень максозь уш 450 тыщадо ламо тракторт, конат могут тееме кавксо миллиондо ламо лишмень коряс седе ламо робота.
2.51.1
Царской Россиясонть крестьянской хозяйствась овсе эзь сода искусственной удобреният.
2.51.2
Минек колхозтнэ ды совхозтнэ келейстэ нолдыть тевс сынст эсь хозяйствасост.
2.51.3
Искусственной удобрениянь производстванть кувалт Советской Союзось зани ней вейке тарка васенцекс теркатнестэ весе мирэнть лангсо.
2.52.1
Царской Россиясонть стака трудсонть, постоянной неурожайтнесэ ды свал шкань нужасонть муцязь крестьянинэсь эсь вийтеме положениясонзо сеетьстэ вешсь лезэ пазонть пельде.

<pgNo>9</pgNo>
2.52.2
Попось служась паксясо молебент.
2.52.3
Пазонть лангс кемезь, манязь крестьянтнэ эзть прима алкуксонь мерат.
2.52.4
Ды тень эйстэ — таго неурожай, таго нужа ды таго радостьтеме труд.
2.53.1
Аволь истя тевтне аштить ней минек Советской Союзсонть.
2.53.2
Колхозс совазь крестьянстванть кедьсэ передовой велень хозяйствань техника.
2.53.3
Эсь роботасонзо сон нежеди неень шкань науканть лангс.
2.53.4
Колхозонь ды совхозонь паксянь стахановецтнэ бороцить покш урожаень кис.
2.54.1
[!!]Ды бути царской Россиясь пурныль иезэнзэ 4—5 миллиардт пондот зёрна, то минек велень хозяйствась 1937 иестэ макссь уш 7-шка миллиардт пондот зёрна.
2.55.1
Народтнэнь великой вожденть Сталин ялганть руководстванзо коряс минек колхозной крестьянствась эри счастливой зажиточной эрямосо.
2.56.1
ГРАНИТ.
2.57.1
Гранитэсь сех сеетьстэ ашти пек ало мода потсо, сёвонень, песоконь ды лия породатнень ало.
2.57.2
Но аволь чуросто гранит можна неемс моданть лангсояк.
2.57.3
Кона-кона таркатнесэ улить гранитэнь пандот.
2.57.4
Гранитной кевтне (валунтнэ) аволь чуросто понгонить паксява ды вирьга (5 рис.).
2.58.1
5 рис. Гранитной кевть (валунт) вирьсэ.
2.59.1
Сех сеетьстэ понгонить якстере ды серой гранитнэ.
<pgNo>10</pgNo>
2.59.2
Сайдяно гранитэнь поколь, томбасынек сонзэ молоткасо ды вансынек гранитэнть тапавозь таркастонть.
2.60.1
Мезе жо неяви гранитсэнть?
2.60.2
Гранитэнь лазовт таркастонть шождыне неемс сонзэ составной пельксэнзэ.
2.60.3
Веенст эйстэст якстерень кондят или ашонь кондят те — полевой шпат.
2.60.4
Полевой шпаттонть сех ламо гранитсэнть, секс сех пек полевой шпатонть цветэнзэ эйстэ ашти гранитэнть цветэзэ: якстере или серой.
2.60.5
Гранитэнь лия пелькстнэ цветтэметь, малав пачк невтицят, те — кварц.
2.60.6
Полевой шпатонь ды кварцонь паморькстнэнь ютксо гранитсэнть неявить слюдань раужо цитордыця чешуйкат.
2.61.1
Истя, гранитэсь ашти кварцсто, полевой шпатсто ды слюдасто.
2.62.1
Кода калады гранитэсь.
2.63.1
Природасонть весе лиякстоми, а кадови апак лиякстомо гранитэськак.
2.63.2
Шкань ютазь гранитэсь калады, ды велявты сёвонекс ды песококс.
2.63.3
Гранитэнть каладомазо моли лембенть ды якшамонть, веденть ды воздухонть действияст эйстэ.
2.64.1
Штобу неемс, мезе теи гранитэнть марто лембесь ды якшамось, тейдяно истямо опыт.
2.65.1
1 опыт.
2.65.2
Гранитэнь поколенть тапарясынек уськесэ.
2.65.3
Уськенть омбоце пензэ тапардасынек конёвсо ды те пенть кедьсэ кирдезь карматано калямо гранитэнь поколенть спиртовкань или примусонь толсо.
2.65.4
Калясынек гранитэнть седе пек ды бойкасто нолдасынек сонзэ кельме ведьс.
2.65.5
Бути минь истя тейсынек зярояк раз, гранитэсь лазнови ды памори вишка покольнекс.
2.66.1
Штобу чарькодемс, мекс эждемадонть ды бойкасто кельмевтемадонть калады гранитэсь, тейдяно истямо опыт.
2.67.1
2 опыт.
2.67.2
Сайдяно пижень пятак, чувтонь валаня лазнэ ды кавто эскеть.
2.67.3
Чавсынек эсктнень лазнэнтень истя, штобу пятакось шождынестэ ютаволь сынст юткова, ансяк а ламодо эсктнес токаволь.
2.67.4
Ней сайсынек пятаконть крайде щипцасо ды эждясынек сонзэ спиртовкань толсо.
2.67.5
Путсынек эждезь пятаконть лазнэнть лангс ды вансынек, юты ли сон эсктнень юткова?
2.67.6
Лиси, што эждезь пятакось эсктнень юткова а юты.
2.67.7
Мекс?
2.67.8
Ды секс, што эждемадонть сон седе покшолгадсь.
2.67.9
Ютыть зярояк минутат, кельми пятакось ды таго карми шождынестэ ютамо эсктнень юткова.
2.67.10
Тестэ неяви, пятакось эждемадонть келейгадсь, кельмевтемадонть кирясь.
<pgNo>11</pgNo>
2.68.1
Истят жо опытт тейнесть лия калгодо телатнень марто ды свал лиснесь, што эждемстэ сынь келейгадыть, кельмевтемстэ жо кирить.
Теке марто эрьва кодат телатне келейгадыть аволь вейкетьстэ: веенстнэ седе пек, омбонстнэ седе а пек.
2.69.1
Истя жо гранитэськак эждемстэ келейгады, кельмевтемстэ жо кири.
Зярдо минь эждинек гранитэнь, сон келейгадсь ды лангсто келейгадсь седе пек потмонть коряс.
Зярдо жо минь бойкасто кельмевтинек гранитэнть, сон киртявсь, ды лангсто киртявсь седе пек потмонть коряс.
Тень эйстэ лазнови ды памори пельксэньпелькс гранитэсь.
2.70.1
Теде башка, гранитэсь аволь однородной кев: сон ашти эсь ютковаст сюлмавозь полевой шпатонь, кварцонь ды слюдань покольнестэ.
Вейкетьстэ эждеманть ды кельмевтеманть пингстэ гранитэнть эрьва кодат составной пельксэнзэ келейгадыть ды кирить аволь вейкетьстэ.
Секс эждеманть ды бойкасто кельмевтеманть пингстэ седеяк пек лазнови гранитэсь ды памори пельксэнь-пелькс.
2.71.1
Теке жо тееви гранитэнть марто природасонтькак.
Чить пек эждясы чись гранитэнть ды сон келеми, веть жо сон кельми ды кири.
Истя, лембенть ды якшамонть бойкасто полавтнеманть эйстэ калады гранитэсь природасонть яла седе мелка ды мелка пельксэкс.
Гранитной пандо алдо свал можна муемс гранитэнь покшт ды мелкой пелькст.
Сынь теевсть гранитной пандотнень ды полатнень каладоманть эйстэ.
Истя жо каладыть пандотне ды скалатне, конат аштить пандонть дия породатнень эйстэ (6 рис.).
2.72.1
6 рис. Каладыця скалат.
<pgNo>12</pgNo>
2.73.1
Седе тов гранитэнь покольтне калавтовить пандонь бойкасто чудиця потоктнэсэ, истя жо пандотнень прясто састо валгиця эйтнесэ — ледниктнесэ.
Пандонь потоктнэ ды ледниктне шлить ды ёзыть гранитэнь покольтнень.
Истя шкань ютазь гранитэсь калады кварцонь ды полевой штатонь паморькскекс ды слюдань лукшкекс.
2.74.1
Ёзавомадонть кварцонь паморькскетне велявтыть кварцовой песококс.
Мелкойгавтозь полевой шпатось ды слюдась воздухонть ды веденть действияст эйстэ велявтыть сёвонекс.
Теевезь сёвоненть ды песоконть кантли ведесь, пувси вармась.
2.75.1
Вана косто саевсть песоконь ды сёвонень неть покштояк покш массатне, конатнень минь эрьва косто вастнесынек природасонть.
Миллионт иетнень перть сынь теевсть гранитэнть каладоманзо эйстэ.
2.76.1
Минь содасынек ней гранитэнть, сёвоненть ды песоконть, конатне теевсть гранитэнть каладоманзо эйстэ.
Гранитэсь, сёвонесь ды песокось совить модань коранть составс ды наукасонть тенст мерить пандонь породат.
2.77.1
Кода теевить сёвонев сланецэсь ды песчаникесь.
2.78.1
Сёвоненть ды песоконть эйстэ, конат теевить гранитэнть каладомадонзо, природасонть теевить пандонь лия породаткак.
Истямо породакс аштить сёвонев сланецэсь ды песчаникесь.
2.79.1
Сёвонев сланецэсь — слоев пандонь порода, цветэзэ чопода.
Бути лексемс сёвонев сланецэнь поколенть лангс, сестэ минь марятано сёвонень характерной чине.
2.80.1
Сёвонев сланецэсь теевсь сёвоньстэ миллионт иень перть.
Сёвоненть лангс пек лепштясть сонзэ лангсо эчкстэ аштиця пандонь породатне.
Те лепштямодонть сёвонесь шкань ютазь теевсь калгодо плотна кевекс.
Ды ков седе умонь сёвонев сланецэсь, тов сон седе калгодо ды плотна.
2.81.1
Сёвонев сланецэнть добовить пандосто.
Сонзэ плитатнесэ горецтнэ вельтить эсь кудо крышаст.
Сёвонев сланецэнь кона-кона калгодо сортнэстэ теить школань грифельной
доскат, чевтетнестэ жо — грифельть.
2.82.1
Песчаникесь ашти покш ды мелкой песоккестэ, конат
педявтозь эсь ютковаст известняксо или сёвоньсэ.
Нетьпесоккетне пек парсте неявить песчаникень свежа лазовкссто.
<pgNo>13</pgNo>
Песчаникесь теевсь песоксто, кона човорявозь лия вещества марто, лангсонзо аштиця пандонь породань эчке слоенть лепштямонзо кувалт.
Песчаникенть теевемазо истя жо мольсь миллионт иень перть.
2.83.1
Песчаникенть эйсэ добовить пандосто.
Сонзэ нолдыть тевс строямонь материалокс.
Сонзэ эйстэ теить ведьгев кевть, човамо кевть, брусокт.
2.84.1
Гранитэнть, сёвонев сланецэнть ды песчаникенть примерсэ минь карминек содамо сень, кода природасонть моли пандонь веенст породатнень каладомась ды омбонстнэнь теевемась.
2.85.1
НАРОДНОЙ ХОЗЯЙСТВАСОНТЬ СЁВОНЕНТЬ, ПЕСОКОНТЬ ДЫ ГРАНИТЭНТЬ ТЕВС НОЛДАМОСТ.
2.86.1
Кода теить сёвоньстэ кирпець.
2.87.1
Сёвоньстэнть теить весеменень содавикс строямо кирпець.
Кирпець теить кирпецень теема заводсо, конатнень строить тосо, косо ламо сёвонь.
2.88.1
Сёвоненть чувсызь кизна ды кадсызь куцясо теленень, те шканть перть сон тееви кавшанякс.
Истямо сёвоньстэ лиси сех паро сёвонень чапакс.
2.89.1
Сёвонень чапаксонть тееманзо кис сёвоненть човорясызь ведь марто ды ичесызь особой машинасо—глиномялкасо.
Теке марто сёвонь чапаксонтень каить песок.
2.90.1
Парсте ичезь сёвонень чапаксонтень можна максомс коть кодамо форма, секс што сёвонесь пластичной.
Кирпецень теема заводтнэсэ специальной формовальной станоксо сёвонень чапаксонть эйстэ формовить кирпецть.
2.91.1
Неть верек кирпецьтнень мейле костясызь вармань каршо чинь а токамо таркасо — латалкссо.
2.92.1
Коськемадо мейле кирпецьтне молить специальна теезь каштомс, косо сынст калясызь.
Калязь кирпецьтнень мейле а ламонь а ламонь кельмевтьсызь.
Калямодо мейле кирневсь тееви калгодокс ды веденть эйстэ уш а лоподи ды а велявты сёвонень чапаксокс.
2.93.1
Анок кирпецьтне пек ламосо молить строямо тевс.
Сынст эйстэ вачкить фабрикань ды заводонь корпуст, общественной зданият, эрямо кудот.
Кирпецень — те минек строительстасо пек эрявикс материал.
<pgNo>14</pgNo>
2.94.1
Кода теить сёвоньстэ посуда.
2.95.1
Обыкновенной сёвонень посуданть тейсызь сёвоньстэ гончарной заводсо.
2.96.1
Васня сёвоньстэнть теить чапакс, конанень максыть истямо или лия форма.
2.97.1
Сёвонень посуданть сех сеетьстэ формовить кедьсэ гончарной круг лангсо.
Сёвоненть путсызь кругловой велиця столь лангс, конань экшсэ роботы гончарось.
Кедьсэ ды формовальной инструментсэ гончарось вейсэ столенть марто велиця сёвонень чапаксонь поколентень теи чакшонь, ваканонь, тарелкань форма.
2.98.1
Мейле посуданть костясызь воздухсо, латалкс ало или искусственной костямо таркасо.
Костямодо мейле посуданть вельтясызь особой составсо — глазурьсэ, штобу сон аволь нолда ведь.
Лиясто еще глазурьсэ вельтямодо икеле посуданть лангс теить рисункат.
2.99.1
Мейле посуданть калясызь.
Калямось моли специальной каштомсо, конатнесэ посудась каляви а ламонь а ламонь.
Калямодо мейле посуданть а ламонь а ламонь кельмевтьсызь.
2.100.1
Фарфоровой посуданть теить ванькс ашо сёвоньстэ (каолинстэ) ды ванькс ашо песоксто кой-кодамо лия вещества марто човор.
Теить те посуданть фарфоровой заводсо, косо малав весе тевесь тееви машина вийсэ.
2.101.1
Якстере сёвонень залежтне СССР-сэ улить пек ламо таркава.
Ашо сёвонень (каолинэнь) главной залежтне аштить УССР-сэ, Уралсо ды Сибирьсэ.
2.102.1
Кода тейсызь суликанть ды суликань посуданть.
2.103.1
Суликанть ды посуданть теить суликань заводсо.
Суликанть тееманзо кис саить ванькс песок, човорясызь сонзэ известняк или пор ды сода или поташ марто ды пек виевстэ эждясызь сёвонень покш чакшсо специальной каштомсо.
Зярдо покш псиденть массась солы ды тееви вецанакс, сонзэ эйстэ тееви сулика.
2.104.1
Суликанть эйстэ посуданть сех сеетьстэ теить пувазь.
Мастерэсь саи кшнинь трубка ды саи вейке песэнзэ суликань солавтозь масса, трубканть омбоце пестэ жо карми пувамо.
Те пувамодонть тееви суликань вишка пузырь,
<pgNo>15</pgNo>
2.105.1
Штобу получамс посуда, мастерэсь аравтсы те пузыренть формас ды карми л таго пувамо.
Тесэ пузыренть (5) лепшти формась ды калгодкстомадо мейле тееви посуда (7 рис.).
2.106.1
Неень шкасто минек суликань заводтнэсэ суликань пувамо стака трудось яла седе пек полавтови машинань роботасо.
2.107.1
7 рис. Кода тееви суликань бутылкась.
2.108.1
Мезекс моли гранитэсь.
2.109.1
Гранитэсь—пек кеме кев, секс сонзэ нолдыть тевс строительной материалокс.
Гранитэнть минек добовить сех ламо Уралсо, Карельской республикасо ды УССР-сэ—Днепропетровщинасо.
Тестэ гранитэнть пачтить строямо таркатнес.
2.110.1
Гранитэнть эйстэ строить кудонь фундаментт, сэдень устойть.
Гранитэнь плитасо ацыть тротуартнэнь ды леень чиретнень.
Гранитной кевсэ — булыжниксэ — ацыть ульцят.
2.111.1
Гранитэнть можна полировамс.
Полировазь сон пек мазый ды сонзэ нолтнесызь зданиянь мазылгавтнемат.
Гранитстэ теить памятникень алкст.
2.112.1
Минь карминек содамо гранитэнть, сёвоненть ды песоконть, истя жо сёвонев сланецэнть ды песчаникенть.
Минь карминек содамо, што сынст покш значенияст народной хозяйствасонть.
Сынь аштить лезэвекс.
Но штобу нолдамс тевс неть пандонь породатнень хозяйствасонть, сави таргамс сынст мода потсто, чувомс.
Секс гранитэнтень, сёвонентень, песоконтень ды песчаникентень мерить полезной ископаемойгь.
2.113.1
Седе тов минь карматано тонавтнеме лия полезной ископаемойтнень.
2.114.1
ИЗВЕСТИЯКТНЭ.
2.115.1
Известняктнэ — те обыкновенной известнякось, порось ды мраморось.
Весе неть пандонь породат, конатне сеетьстэ понгонить природасонть, сех пек пандотнесэ.
<pgNo>16</pgNo>
2.116.1
Опыт.
Сайдяно разбавленной соляной кислота ды петнявттано обыкновенной известняк лангс.
Сон карми тыжнэме ды вельтяви пузырьнесэ.
Секе жо тееви, бути минь петнявттано кислота пор ды мрамор лангс: сынь кармить тыжнэме ды вельтявить пузырьнесэ.
Секс известняктнэнь шождыне содамс, бути петнявтомс лангозост кислотасо.
2.117.1
Поронть тынь весе содасынк.
Минь сёрмадтано эйсэнзэ классной досканть лангсо.
Но мезе истямо порось?
2.118.1
Бути поронь мелкой порошок ванномс микроскоп ало, то можна неемс, што порось ашти пек ламо пек вишкине, истяк сельмсэ а неявиця раковинасто (8 рис.
).
Те — истямо пек вишкине животноень раковинкат, конатне эрясть зярдо бути кезэрень пингестэ.
Эрясть неть животнойтне морясо.
[!!]Зярдо сынь кулыльть, сынст раковинкатне прыльть морянь потмаксос.
[!!]Ютыльть пинге мельга пингеть, тыща ие мельга тыща иеть.
Раковинкатнеде морянть потмакссо пурнавсть яла седе ламо ды ламо.
[!!]Сынь матрыльть ды плотнакстомильть велькссэст аштиця ведень слойтнень сталмонть ало.
Истя морятнень потмакссо теевсть поронь эчке слойть.
2.119.1
Но мекс жо минь мукшнотано пор коське таркасто?
2.120.1
Учёнойтне муизь, што ламо таркава, косо ней коське
мода, пек умок ульнесь морянь потмакс.
Тень кувалт кортыть раковинатне ды морянь животноень лия кадовикстнэ, конатнень мукшносызь неть таркатнесэ.
Пек кувака шкань перть морянь потмаксось кона-кона участкатнесэ а ламонь а ламонь кепететсь, ведесь потась, ды порось, кона теевсь морянь потмакссо, лиссь лангс.
Коське таркань ды морянь неть колебаниятне молить минек шкастояк ды неявить морянь чиретнева.
2.121.1
8 рис. Поронь порошокось микроскоп ало (пек покшолгавтозь).
2.122.1
Порось вастневи минек Союзонть ламо таркава; аволь чуросто сонзэ эйстэ эрсить губоркст ды пандот, примеркс, Украинасо, Крымсэ.
Поронть нолдыть тевс белямонь кис.
<pgNo>17</pgNo>
Пек мелкойгавтозь ванькскавтозь порось моли пеень порошоконь теемс, конаньсэ урядыть пейть.
2.123.1
Известнякось сех сеетьстэ серой, но эрси лия цветэньгак.
Сеетьстэ те — калгодо кев, но понгони кавшаня известняккак.
2.124.1
Ламот известняктне, кода пороськак, аштить морянь животноень раковинасто.
2.125.1
Известнякось пек сеетьстэ понгони природасонть.
Ламо пзвестнякт Крымсэ, Украинасо, Северной Кавказсо, Волганть кувалт ды минек Союзонть лия таркава.
Известнякось— строямо кев.
Сон моли кудонь, кустемань, тротуаронь строямс, истя жо известень ды цементэнь анокстамс.
2.126.1
Мраморось — калгодо ды плотна кев, сон ашти цитордыця паморьксстэ.
Синдезь таркасо ашо мраморось пек моли сахор ёнов, но мрамор эрси лия цветэньгак.
2.127.1
Мраморонть минек добовить Карельской республикасо, Уралсо ды лия таркава.
Мраморось — мазый кев.
Секс сонзэ нолдыть тевс зданиянь фасадонь облицовкас, сонзэ эйстэ теить колоннат, кустемат ды эрьва кодат мазылгавтнемат.
Мраморонть эйстэ теить статуят ды памятникт.
2.128.1
Известь.
2.129.1
Известесь аноксто природасонть а эрси, сонзэ теить известняконть эйстэ.
2.130.1
Штобу теевель известь, известняконть пултасызь специальной каштомсо.
Пултамодо мейле известнякось велявты негашеной известекс.
Негашеной известесь ашти пора марто ашо покольстэ.
Бути петнявтомс известенть лангс кислотасо, то сон уш а тыжны, кода известнякось.
2.131.1
Негашеной известенть эйстэ теить гашеной известь.
Бути валомс негашеной известенть ведьсэ, то известесь потясы веденть ды пек псилгады; шкань ютазь негашеной известень покольтне каладыть, ды сон велявты гашеной известекс.
Гашеной известесь ашти ашо чевте порошококс.
2.132.1
Гашеной известесь мейле моли известкань теемс.
2.133.1
Известканть тейсызь истя: гашеной известенть човорясызь ведь марто ды получить известковой чапакс, сонзэ эйс каить песок; те смесесь самай ули известка.
Кирпецтнень вачкамсто сынст педявтсызь известкасонть.
Воздухсонть известкась калгодкстоми ды кеместэ сюлмасынзе кирпецтнень вейкест-вейкест марто.

<pgNo>18</pgNo>
2.134.1
Известкась— строямо тевсэ эрявикс материал.
Сонзэ анокстыть ды ютавтыть минек стройкатнесэ пек ламонь-ламонь.
2.135.1
Цемент ды бетон.
2.136.1
Куш кирпецьтнень кемекстамост кис известкась максы паро материал, но те материалось яла теке аволь сатышкасто кеме.
Неень шкасто стройкатнесэ седе сеетьстэ нолдыть тевс цементэнть.
2.137.1
Цементэнть теить цементной заводсо известняксто ды сёвоньстэ или мергельстэ.
Мергель —те пандонь порода, кона ашти известняксто ды сёвоньстэ.
Известняконть ды сёвоненть или мергеленть васня мелкасто яжасызь ды човорясызь ведь марто.
Те човорявксонть эйстэ теить кирпецть, сынст васня костясызь воздухсо, мейле жо пек калясызь каштомсо.
Теде мейле кельмезь кирпецьтнень
яжасызь пек мелкой порошококс.
Те порошокось улияк
цемент.
2.138.1
Цементстэ, песоксто ды ведьстэ анокстыть чапакс, кона калгодкстоми аволь ансяк воздухсо, но ведьсэяк.
Цементэсь парсте кемексты эрьва кодат строительной материалтнэнь.
2.139.1
Цементэсь истя жо моли бетононь анокстамс.
Бути човорямс цемент, песок ды щебень ды каямс ведь, то те човорявксось истя жо калгодкстоми аволь ансяк воздухсо, но ведьсэяк.
Цементэнь, песоконь, щебенень ды ведень те човорявксонтень мерить бетон.
2.140.1
Строямо тевсэ сеетьстэ нолтнить тевс кшнибетон.
Кшнибетононь колоннань или балкань строямсто, сайнить кшнинь кувака илевт, кодасызь сынст уськесэ.
Кшнинть пирясызь кеместэ чавозь эсксэ чувтонь лаз эйстэ, теезь формасо, те форманть мейле пештясызь бетонсо.
Зярдо бетонось кельми, чувтонь форманть сайсызь.
Кельмезь бетонось вейсэ кшнинть марто теи кеме колонна.
2.141.1
Бетон ды кшнибетон тевс нолтнить фабрикань, заводонь, кудонь корпустнэнь строямсто, истя жо ведь алксонь сооружениятнень строямсто.
Бетонсто ды кшнибетонсто теить военной укрепленият.
2.142.1
САЛ.
2.143.1
Ярсамо салось, конадонть минь ярстано, истя жо сави полезной ископаемойкс.
Сонзэ добовасызь мода потсто,истя жо морской ведьстэ ды салов эрькень ды источнйкейЬ ведьстэ.
<pgNo>19</pgNo>
2.144.1
Се салось, конань добовить модасто, ашти тосо калгодо массакс ды мерить эйстэнзэ кев сал.
2.145.1
Морянь, салов эрькень ды источникень ведьсэнть салось ашти солазь.
Салонь содамонть можна неемс вана
кодамо опытстэ.
2.146.1
9 рис. Самосадочной салонь крупна кристаллт.
2.147.1
Опыт.
Сайдяно пель стакан ведь, каятано эйзэнзэ
мелка ярсамо сал ды човорясынек.
Салось явшеви пек вишкине, сельмсэ а неявиця пелькскекс ды туи весе веденть келес.
{!}[!]Ведень кодамо бу петнявкс аволинек сае, сон карми улеме салов: эйсэнзэ ули сал.
Минек саезь салось солась ведьсэнть.
Ды ней минек стакансонть уш аволь ведь, но салонь лавшо раствор.
2.148.1
Каятано те растворонтень еще а ламошка сал ды парстине човорясынек.
Салонь эрьва лия порциянть карматано каямо ансяк седе мейле, кода солы уш каязь салось.
Растворось тееви яла седе кеме.
Меельсь пелев каязь салось уш а солы.
Сон кадови стаканонть потмаксос.
2.149.1
Истямо растворонтень, косо салось больше а солы, мерить насыщенной.
2.150.1
Салось эряви тенек ярсамопельс.
Сон сови минек теланок составс, веренекак минек салов.
<pgNo>20</pgNo>
2.151.1
Но салось моли аволь ансяк ярсамопельс.
Ламо сал моли продуктань ванстамонк кис.
Салтазь.
продуктатне, примеркс сывелесь, калтнэ а колить.
Салонть вельде минь можем ванстомо ламо продуктат.
2.152.1
Кев сал.
2.153.1
Кев салось теевсь салов эрькетнень коськемадонть, конат аштить кезэрень пингень морянь кадовиксэкс.
2.154.1
Эрькень ведентень а ламонь а ламонь теевсь испарения, салось жо, кона ульнесь те ведьсэнть, кадовсь потмаксонтень.
Истя теевсть кев салонь залежтне, конатне мейле вельтявсть пандонь эрьва кодамо породань слойсэ.
2.155.1
Кев салонь покштояк покш залежт улить СССР-сэ, Чкалов ош маласо Илецкой защитанть вакссо, истя жо Донецкой бассейнасо.
Тесэ умонь шкасто моли салонь добовамось.
2.156.1
Мода потсто салонь добовамось моли истя.
2.157.1
Моданть эйс чувить домка лисьмат — шахтат, конатне молить салонь пластнэс.
Салонть лазныть киркасо или врубовой машинасо, лиясто взрывчатой веществасо.
А ламонь а ламань салонь слойтнес эцезь, чувить мода алксонь ко^идорт.
Неть коридортаэнь потолокост кирдевить кев салонь столбасо, конатнень специальна тень кис кадносызь.
Добовазь салонть усксызь коридортнэва тачкасо ды вагонеткасо, мейле жо кепсема машинасо кепедьсызь мода лангов.
2.158.1
Ванькс кев салось валдо ды цветтэме, прок сулика.
Но лиясто сон эрси красязь эрьва кодамо цветс эрьва кодамо примесьтнесэ.
2.159.1
Самосадочной сал.
2.160.1
Природасонть салось вастневи аволь ансяк калгодосто — кев салокс.
Ламо сал солазь салов эрькень ведьтнесэ.
Истят эрькет ;еде минек ламо прикаспийской стептнева.
Эйстэст сех покштнэ ды салсо сех сюпавтнэ — Баскунчак эрькесь ды Эльтон эрькесь.
Сынст эйсэ ведесь сави салсо пештевезь растворокс, потмаксост жо сынст ашти калгодо кев салсто.
2.161.1
Прикаспийской степьтнесэ кизэсь эрси пек пси ды коське.
<pgNo>21</pgNo>
Эрькетнесэ ведень испарениядонть салось озы берёктнень малава ды потмаксонтень.
Истямо салонтень мерить самосадочной.
2.162.1
[!!]Те салонть икеле таргилизь коймсэ, ней жо амолькшнить эйсэнзэ особой машинасо — экскаваторсо.
Костямодо мейле салонть усксесызь весе СССР-нть келес.
Тень кис Баскунчак эрькенть эйстэ ютавтозь Волгантень чугункань ки.
2.163.1
Задания.
Анокстамс ярсамо салонь пештевезь раствор.
Раствор марто стаканонть путомс зарояк чис лембе таркас.
Ваннодо, кода стаканонть потмакссонзо ды стенасонзо теевить салонь кристаллт.
Истя жо ведень испарениядонтькак певерить салонь кристаллт салов эрькень берёктнэс ды потмаксос.
2.164.1
Салов источниктне.
2.165.1
Салось понгони истя жо салов источникень ведьсэяк.
Неть источниктне теевить истя.
Ведесь, моданть потс совазь, васты тосо кев салонь залежт ды солавты эйсэст.
Салов ведесь мейле лиси моданть потсто салов источникекс.
2.166.1
Салов источниктнестэ истя жо добовить сал.
Сынст эйстэ веденть насоссо кустясызь градирняс (10 рис.).
Те—чувтонь панжадо сооруженият, пештязь тарадто, ало кевень бассейна марто.
2.167.1
10 рис. Градирня.
2.168.1
Салов ведесь чуди верде тарадтнэнь лангс ды петнявкссо пры бассейнантень.
Тень пингстэ веденть пельксэнзэ туртов тееви испарения.
Секс бассейнасонть пурнави салонь
уш тусто раствор.
Те тусто растворонть насоссо таго кустясызь верев.
<pgNo>22</pgNo>
Сон чуди петнявкссо бассейнантень, веденть пельксэнзэ туртов тееви испарения ды бассейнасонть пурнави седеяк тусто раствор.
Истя теить зярояк раз ды меельсь пелев бассейнасонть проми салонь насыщенной раствор.
Сонзэ каясызь келей сосудс ды эждить тол велькссэ.
Ведентень тееви испарения, сосудтнэсэ жо кадови коське сал.
2.169.1
Кода тееви сал насыщенной растворстонть, можна неемс вана истямо опытстэ.
2.170.1
Опыт.
Нуртятано металлической кружкас салонь раствор.
Карматано куватьс эждямо сонзэ тол велькссэ, штобу коськевель весе ведесь.
Кружкасонть кадови сал.
2.171.1
Растворсто салонь получамо те способонтень мерить костямо (выпаривания).
Истя жо добовить сал насыщенной раствортнэстэ салонь промышленностьсэнть.
2.172.1
Морянь ведьстэ салонь добовамось.
2.173.1
Ламо сал солазь морянь ведьсэ.
Но ярсамо салдо башка, тосо улить еще сэпей салт, секс морянь ведесь сэпей-салов.
2.174.1
Бути эждямс морянь веденть, сестэ васня озы алов ярсамо салось ды ансяк мейле сэпей салтнэ.
Тень коряс теезьгак ярсамо салонть морянь ведьстэнть добовамозо.
2.175.1
Морянь ведьстэ салонь добавамонь кис тейнить алка прудт, конатнень пирясызь морянть эйстэ.
Чинь лембенть кувалт ведентень неть прудтнэсэ тееви испарения ды салось валги потмаксос.
Штобу ярсамо салонть марто авольть валго алов сэпей салтнэяк, веденть парокс велявтоманть пев а пачтясызь.
Зярдо потмаксос валги ламо ярсамо сал, веденть, сонзэ эйстэ солавтозь сэпей салтнэнь марто, нолдасызь прудтнэстэ морянтень.
Потмакссо кадови ансяк ярсамо сал.
Морянь ведьстэ минек добовить ламо сал.
2.176.1
Удобрениякс молиця салтнэ.
2.177.1
Природасонть вастневи аволь ансяк ярсамо сал, но лия салткак.
Истя, понгонить салт, конатне молить паксятнень удобрениякс.
2.178.1
Истямо салонь запастнэнь кувалт Советской Союзось пек сюпав мастор весе мирэнть лангсо.
2.179.1
Север ёно, Соликамск ошонть вакссо, муезь калийной салонь пек покш залежт.
Неень шкастонть тосо теезь шахтат ды моли се салонть добовамось.
Тыщат тоннат калийной сал кучить тосто минек паксятнень удобрениянь кис.
<pgNo>23</pgNo>
2.180.1
Малав эрьва таркава минек вастневить фосфорит?.
Те — модань кондямо кевть, чопода-серой цветэнь, лиясто кругловой формань.
Фосфоритэнь покш залежт улить Московской ды Горьковской областьсэ, ды ламо лия областьнева.
2.181.1
Меельсь шкасто покш залежт муезь Средней Азиясо.
Эрьва кодамо фосфоритнэстэ сех вадрякс савить минек подольскойтне Украинасо.
2.182.1
Заводсо фосфоритнэнь тапить ды яжавтыть почтокс.
Получазь фосфоритной почтонть или видьстэ кучить паксяв удобрениякс, или теить тензэ еще переработка.
Серной кислотасо обработкадо мейле фосфоритной почтонть
эйстэ получить вадря удобрения — суперфосфат.
2.183.1
Аволь ламо иеть теде икеле Кольской полуостровсо, Хибинской пандотнесэ, муезельть апатитэнь пек покш залежт.
Курок ушодовсь апатитнэнь разработкась, ды разработкань таркасонть, косо икеле ульнесь чаво тарка, бойкасто кассь промышленной ош Кировск.
2.184.1
Апатитнэ аштить мелка кристаллсто теевезь массакс.
Сех сеетьстэ сынь эрсить пижола цветэнь, но эрсить лия цветэньгак.
2.185.1
Заводсо апатитнэстэ получить апатитовой почт, сонзэ эйстэ серной кислотасо обработкань теезь получить суперфосфат.
2.186.1
Суперфосфатонь производстванть кувалт царской Россиясь ульнесь кемготовоце таркасо, Советской Союзось ней зани колмоце тарка весе мирэнть лангсо'.
2.187.1
Почванть калийной салсо, фосфоритной ды апатитовой почтсо, суперфосфатсо удобрениясо пингстэ касы почванть плодородиязо.
Удобрениянь каязь почванть лангсо видезь растениятне потить почвастонть веденть сонзэ эйсэ солазь салтнэнь марто ды саить эсь эйзэст.
Секс почванть удобрениянзо эйстэ пек касы сонзэ лангсо видезь растениятнень урожаест.
2.188.1
МОДА ПОТСТО ДОБОВАВИЦЯ УШТОМАПЕЛЬ.
2.189.1
Модась кекши эсь эйсэнзэ палыця породаткак: торф, кевень уголия, нефта.
Неть породатне парсте палыть ды максыть ламо лембе.
Сынст покш значенияст народной хозяйствасонть прок уштомапелень.
<pgNo>24</pgNo>
2.190.1
Торфось ашти кавшаня, бурой цветэнь массакс.
Ведьс ёртозь коське торфось уйни, прок пробка, — сон шождыне.
Сонзэ эйстэ шождыне явтамс эрьва кодамо" растениянь кадовикстнэнь.
Коськстэ торфось шождынестэ кирвази.
2.191.1
Кевень уголиясь — раужонь кондямо плотна масса.
Сон стака ды калгодо, кода алкуксонь кев.
Вачкодемадо сон тапави кускань-куска.
Ведьсэ сон ваи.
Паломсто кевень уголиясь максы лембе торфонть коряс седе ламо.
2.192.1
Весе палыця породатнестэ сех паро уштомапелекс ашти нефтась.
Сон максы лембе омбоце пель раз седе ламо кевень уголиянть коряс ды колмоксть седе ламо торфонть коряс.
Нефтась —оень кондямо чопода жидкость.
2.193.1
Кода тееви торфось.
2.194.1
Торфось тееви эрькесэ ды болотасо, конатне шкань ютазь теевить торфяникекс.
2.195.1
Эрькетнень чирева ламо касыть сандейть, нудейть, торфонь нупонь (11 рис.).
Нупонесь а ламонь а ламонь вельти эрькенть, берёктнэстэ саезь.
Эрькесь сплошь вельтяви нупоньсэ ды велявты лымбиця болотакс; кода кортыть, эрькесь кармась теевеме болотакс (12 рис).
2.196.1
11 рис. Торфонь нупонь.
2.197.1
12 рис. Кода а ламонь а ламонь эрькесь тееви болотакс.
2.198.1
Иетнень ютазь торфонь вельтявксось тееви яла седе эчкекс ды эчкекс.
Кулыця растениятне прыть болотанть потмаксос, сынст эйстэ пурнави яла седе ламо ды ламо.
А ламонь а ламонь кувака шкань перть торфонь нупонень неть кадовикстнэ
пештясызь весе болотанть.
2.199.1
Ведьсэнть а ламо воздух, секс болотной растениятнень кадовикстнэ тосо а наксадыть, кода воздухсо.
Ведьсэнть сынст эйстэ тееви тоф.
<pgNo>25</pgNo>
2.200.1
Кода добовави ды тевс нолдави торфось.
2.201.1
Торфось — паро уштомапель; сонзэ добовасызь торфонь болотатнесэ эрьва кодамо способсо.
2.202.1
Сех ташто способось —кедьсэ таргамось.
Робочейтне лиясто куманжава ведьсэ чувить торфонть коймесэ, мейле костить эйсэнзэ.
Те пек стака ды а ламот производительной робота, секс минек торфонь добовамось яла седе пек ды пек механизировави: торфонть добовамонзо кис нолдыть тевс эрьва кодат машинат.
<pgNo>26</pgNo>
Те шождалгавты робочейтнень трудост ды максы седе паро результатт.
2.203.1
Торфонь добовамо вейке сех паро способось истямо (13 рис.): ведень виев струясо торфонть тапасызь, мелкойгавтсызь ды велявтсызь вецана кашакс.
Теевезь торфонь вецана кашанть машинасо паньсызь лия таркас ды валносызь чова слойсэ ровна таркава, косо сон коськи.
Мейле те таркаванть юты особой трактор, кона керси ды формирови соркстазь торфонть кирпецекс.
Торфонь кирпецьтнень кадсызь коськеме.
2.204.1
13 рис. Машинасо торфонь добовамось.
2.205.1
Коськемадо мейле торфонть усксызь электрической станцияв, конатнень сех сеетьстэ строить торфонь разработкатнестэ аволь васоло.
2.206.1
Электрической станциятнесэ торфонть пултасызь паровой котёлонь топкасо.
Получазь лембенть нолдасызь особой машинань вельде электричестванть добовамонзо кис.
2.207.1
Электричествась провод вельде мейле пачтяви оштнэс ды велетнес.
2.208.1
Истя, Московонть эйстэ аволь васоло роботы торфсо Ленинэнь лемсэ Шатурской электростанциясь.
2.209.1
Те станциясонть электричествась провод вельде пачтяви Московов фабрикатнес ды заводтнэс.


<pgNo>27</pgNo>
2.210.1
Ленинград маласо, Дубровкасо, Нева леенть лангсо строязь ды нолдазь ходе С. М. Кировонь лемсэ электрической покш станция, кона истя жо роботы торф лангсо.
2.211.1
Те станциястонть электричествась провод вельде пачтяви Ленинградов фабрикатнес ды заводтнэс.
2.212.1
Минек СССР-сэ весе мирэнть келес сех сюпав торфонь залеженек ды, торфонь добовамонть коряс минь аштетяно весе мирэнть лангсо васенце таркасо.
2.213.1
Кода теевсь кевень уголиясь.
2.214.1
Тосо, косо добовить кевень уголия, сеетьстэ мукшныть мода потсо пандонь эрьва кодамо породатнень лангсо кезэрь пингень растениянь лопань отпечаткат (14 рис.), лиясто жо моданть потсто мукшныть кезэрь пингень чувтонь кевензазь стволт (15 рис.).
Вана неть стволтнэнь ды лопатнень отпечаткаст кувалт учёнойтне кармасть содамо, што кевень уголиясь теевсь кезэрь пингень растениятнестэ.
2.215.1
14 рис. Кезэрь пингень растениянь лопань отпечаткат сёвонев сланец лангсо.
2.216.1
15 рис. Кезэрь пингень чувтнэнь ископаемой стволтнэ.
2.217.1
Тосо, косо ней аштить кевень уголиянь залежтне, зярдо бути, миллионт иеть теде икеле, ульнесть пек покш вирть (16 рис.).
2.218.1
16 рис. Кезэрень вирь, конань эйстэ теевсь кевень уголия.


<pgNo>28</pgNo>
2.219.1
Неть вирьтне кассть алка пезнавикс болотава.
Се шкане ульнесь пси ды летьке.
Менелесь сеетьстэ ульнесь вельтязь тусто пельсэ ды сеетьстэ эрсесть виев пиземеть.
2.220.1
Неть вирьтнесэ кассть чувтонь кондямо папоротникть, хвощть, плаунт.
Минек вирьтнесэ а касыть истят чувтт.
Минек папоротниктне, хвощтне ды плаунтнэ — те тикшеть (17 рис.).
2.221.1
17 рис. Минек вирьтнень папоротникесь.
2.222.1
[!!]Сявориця чувтнэ прыльть болотанть эйс ды ваильть эйзэнзэ.
[!!]Сынст таркас касыльть одт.
Болотанть эйс пракшныльть пек ламо сяворезь чувтот.
2.223.1
Но вана сась шка, зярдо алка болотав тарканть кармась а ламонь а ламонь саеме морясь.
Сонзэ лангозо яла седе пек ды пек кармась вельтявомо песоксо ды сёвоньсэ, конат озасть ведьсэнть алов.
Потмакссонть аштиця чувтнэ яла седе пек ды пек вельтявсть песоксо ды сёвоньсэ.
Тесэ, ведьсэнть, покш лепштямонть ало, воздухтомо, сядот миллионт иетнень перть кезэрь пингень растениятнень кадовиксэст велявтсть кевень уголиякс.
2.224.1
Но мейле сась лия шка, зярдо морясь а ламонь а ламонь кармась потамо.
Шкань ютазь морянь потмаксось велявтсь модакс.
Вана мекс моданть потсто пек сэрей или аволь пек сэрей таркатнесэ мукшныть кевень уголия.
<pgNo>29</pgNo>
2.225.1
Истя учёнойтне толковизь сень, кода миллионт иень перть теевсь кевень уголиясь.
2.226.1
Моданть историянзо тонавтнезь учёнойтне невтизь, што Модась эри аволь сисем тыщадо ламо иеть, кода тонавты религиясь, но ламо миллионт иеть.
2.227.1
Кода добовить кевень уголиянть.
2.228.1
Кевень уголиясь моданть потсо ашти пластсо, конатне вейкест-вейкест °йстэ явозь пандонь эрьва кодамо породасо.
Пластнэнь эчкест эрьва кодамо, сон сеетьстэ эрси 2—3 метрань туро.
2.229.1
Кевень уголиянть добовамонзо кис теить домка лисьмат— шахтат (18 рис.).
Шахтатнева якить подъемной машинат-клетть, сынст эйсэ валгить ды кузить робочейтне, сынст эйсэ кепсесызь моданть лангс добовазь уголсонтькак.
<pgNo>30</pgNo>
2.230.1
18 рис. Кевень уголиянь шахта.
2.231.1
Шахтатнень эйстэ молить мода потмонь коридорт.
Сынст эзга путозь рельсат, конатнева вишкине вагонеткасо усксить кевень уголиянть.
Коридортнэнь потолокост ды стенаст нежедезь чувтонь кеме нежесэ.
Кевень уголиянь покш шахтатне молить мода потсо ульця ды теине проулка марто ош ёнов.
2.232.1
Шахтасо роботыть углекопт.
Сынь добовить модастонть „раужо золота“ — кевень уголия.
2.233.1
Икелень шкасто кевень уголиянть добовасть малав свал кедьсэ.
Эсь инструментсэнзэ — обушкасо — робочейзабойщикесь лазнось кускат
кевень уголиянь калгодо пластонть эйстэ.
[!!]Робочей-катальщикесь вачкилизе лазнозь уголиянть тележкас ды ускилизе тов, косо сонзэ вачкилизь алашасо усксема тележкас.
Те ульнесь пек стака робота сех а паро условиясо.
Неень шкасто минек кевень уголиянь промышленностьсэнть яла седе ламо ды ламо нолдавить тевс отбойной молоткат ды врубовой машинат.
Сынь лазныть уголиянть ламоксть седе бойкасто забойщикенть коряс, кона роботы кедьсэ (19 рис.).
2.234.1
19 рис. Врубовой машинанть шахтасо роботазо.
2.235.1
Отбойной молоткасо роботазь, минек забойщиктне максыть трудонь яла седе покш ды покш производительность.
Васенцеде 1935 иестэ, Международной юношеской чинть каршо, донецкой забойщик Алексей Стаханов валгсь веть шахтав ды 6 часонь перть роботазь керясь 102 тоннат уголия.
Те ульнесь рекордной выработка, кона 14 раз седе покшоль забойщикень обычной нормадонть.
2.236.1
Стахановонь славной ушодксозо кепедизе шахтерской массанть.
Ламо забойщикть тейсть Алексей А. Г. Стаханов отбойной молотка марто.
<pgNo>32</pgNo>
Стахановонь примерэнзэ лацо, ды кой-конат сынст эйстэ кармасть максомо седе покш выработка.
Истя ушодовсь Донбассо пек виев стахановской движениясь, кона бойкасто келемсь весе масторонок келес.
Минек масторонь сех паро ломатне кармасть улеме стахановецэкс.
2.237.1
Икеле добовазь кевень уголиянть робочейтненень савкшнось усксемс эсь вийсэ ды алашасо.
Ней тень кис келейстэ тевс нолдавить минек механической транспортёрт ды конвейерт.
Те апак лотксе молиця лентат, конатнень лангс кайсить уголиянть.
Добовазь уголиянть электровоз вельде ускить главной шахтантень, косто сонзэ кепедьсызь ушов.
2.238.1
Кевень уголиясь нолдави тевс сех пек прок уштомапель.
Теде башка, кевень уголиястонть получить эрьва кодат лезэв продуктат; кевень уголиянть эйстэ воздухтомо калязь получить кокс, кевень уголиянь смола ды светильной газ.
Коксось эряви чугунонь солавтомс.
Кевень уголиянь смоланть эйстэ теить краскат, лекарстват ды ламо лията продуктат.
Светильной газось моли ульцянь валдомтомс ды газовой кухнятнес.
2.239.1
СССР-нть пек ламо кевень уголиязо.
Ламо кевень уголия добовави минек Донецкой бассейнасонть — юг ёно ды
Кузнецкой бассейнасонть — Сибирьсэ.
Кевень уголиянь залежт мусть минек Союзонь ламо таркава.
2.240.1
Кевень уголиянь запастнэнь кувалт Советской Союзось зани омбоце тарка, добовамонзо кувалт жо сон ней лиссь нилеце таркас весе мирэнть лангсо.
2.241.1
Кода добовить нефтанть.
2.242.1
Нефтанть мукшныть мода потсто эрьва кодамо сэрьстэ.
Тосо, косо мода потсо ламо нефта, сон сеетьстэ лисни мода ушов.
2.243.1
20 рис. Нефтань залежтне мода потсо.
2.244.1
Икелень шкасто лисиця нефтанть пурнылизь кечесэ.
Мейле кармасть чувомо специальной лисьмат ды нефтанть тосто амолькшнесть ведрасо.
Лисьматнень чувомсто нефтась лиясто виевстэ ёртови верев ды чави фонтанокс.
Нефтась чуди эрьва ёнов ды ламо сонзэ эйстэ истя ёмси.
2.245.1
Неень шкасто тевс нолдыть нефтань добовамонь лия, седе паро способт.
Нефтань добовамонь кис ней теить аволь лисьмат, но теине буровой скважинат.
Скважинанть пелема таркантень теить специальной вышкат.
<pgNo>33</pgNo>
Модантень совавтыть стальной бур.
Сонзэ эйсэ велявты электричества.
Моданть эйс скважинань пелезь, бурось эци яла седе алов.
Бути пелемстэ понги калгодо кев, сестэ стальной буронть полавтсызь алмазнойсэ.
Алмазной бурось пели сех калгодо кевтнень.
Буронть мельга сеске жо скважинантень нолдыть металлической труба, кона озы яла седе алов ды алов.
Васенце трубантень винтить омбоце, колмоце, се шкас, зярс а пачкодить нефтань слойтненень.
2.246.1
21 рис. Нефтань вышкат.
2.247.1
Скважинастонть нефтась сеетьстэ лиси трубаванть фонтан ладсо ды чуди эрьва ков.
Штобу кирдемс нефтанть, трубатненень теить крант.
Бути нефтась сонсь а кузи верев, сонзэ качаясызь насоссо.
<pgNo>34</pgNo>
2.248.1
Добовазь нефтанть качаясызь кшнинь трубава или перегонной заводтнэс, или пек покш кшнинь чанс, косо сонзэ ванстасызь.
Тестэ нефтанть усксызь масторонть сеть районтнэс, косо сон эряви.
2.249.1
Нефтась, истя жо кода кевень уголияськак, нолдави тевс аволь ансяк уштомапелекс, но лия продуктань получамскак.
Перегонной заводтнэсэ нефтанть эйстэ получить бензин, карасин, мазут.
Мазутонть эйстэ мейле получить парафин, вазелин, машинатненень ваднема ойть ды лия лезэв продуктат.
2.250.1
Нефтань запастнэнь кувалт Советской Союзось — пек сюпав мастор весе мирэнть лангсо.
Ламо нефта минек добовави Закавказьясо, Средней Азиясо, Уралсо, Сибирьсэ ды лия таркасо.
Царской Россиянть коряс нефтань
добовамось минек кайсь колмо раз седе ламодо.
Нефтань добовамонть кувалт Советской Союзось зани ней омбоце тарка весе мирэнть лангсо.
2.251.1
Уштомапелесь СССР-нь народной хозяйствасонть.
2.252.1
Уштомапеленть пек покш значениязо минек народной хозяйствасонть.
Пек ламо уштомапель моли минек фабр и к а т н е ды заводтнэс ды электростанциятнес.
Паровозтнэ ды пароходтнэ, автомобильтне ды аэроплантнэ истя жо а роботавить уштомапельтеме.
Уштомапелесь эряви велень хозяйствасо трактортнэнь ды комбайнатнень роботамост туртовгак.
Теде башка, уштомапелесь эряви эрямо таркань валдомтомс ды уштомс.
Уштомапелесь .
ды металлтнэ — те масторонть весе хозяйственной эрямонзо основа.
2.253.1
Минь кастатанок ды карматано кастомо минек уштомапелень промышленностенть.
Уштомапелень добовамо тевсэнть минь сасатано ды икельдятано ламо капиталистической мастортнэнь.
Кода уш минь содатано, торфонь добовамо тевсэнть Советской Союзось зани мирэнть лангсо васенце тарка, кевень уголиянь добовамо тевсэнть — нилеце
тарка, нефтань добовамо тевсэнть — омбоце тарка.
2.254.1
Уштомапелень промышленностенть кастазь, минь кемекстатано минек масторонть виевчинзэ.
<pgNo>35</pgNo>
2.255.1
МЕТАЛЛТНЭ.
2.256.1
Кшнись, пижесь, алюминиесь, свинецэсь, золотась—ве^ се неть металлт.
Металлтнэнь значенияст пек покш.
Машинатне ды станоктнэ, пароходтнэ ды паровозтнэ, автомобильтне ды аэроплантнэ, рельсатне ды сэльтне теезь металлсто.
Сех пек покш значениязо кшнинть.
2.257.1
Кодат жо металлтнэнь свойстваст?»
Мейсэ а вейкетьчись металлтнэнь ды лия телатнень ютксо?
2.258.1
Бути ёзамс топода пижень ярмаконть, сон тееви цитницякс.
Цитнить золотась, сиясь, пижесь, цитнить лия металлтнэяк.
Цитнеманть коряс шождыне содамс металлонть.
Весе металлтнэнь ули особой металлической цитнемаст.
2.259.1
Кие ульнекшнесь кузницясо, се неизе, кода эждезь кшнись молоткасо вачкодемадонть прими эрявикс форма.
Кевесь жо молоткасо лоштямодонть тапави, велявты порошококс.
Металлтнэ коваявить, сынь ковкойть.
2.260.1
Пек эждезь металлтнэнь можна аволь ансяк коваямс, но таргамс уськекскак.
Металлтнэ тягучейть, сынст ули тягучестест.
2.261.1
Металлтнэ — калгодо вешестват, ансяк вейке металлось— ртутесь — сави исключениякс.
Ртутесь — вецана металл.
Но эждемстэ калгодо металлтнэнь можна теемс вецанакс.
Тень шождыне неемс, бути саемс киве поколь, путомс сонзэ металлической пенчес ды эждемс спиртовкань или примусонь толсо.
Зярдо кивесь пек эжи, сон тееви вецанакс, солы.
Металлтнэнь ули плавкостест.
2.262.1
Бути саемс суликань палкине ды аравтомс вейке пензэ спиртовкань или примусонь толс, то сон а эжи се пестэнть, конадо тынь кирдтядо эйсэнзэ.
Бути саемс истямонь кувалмсо жо ды истямонь эчксэ пижень или кшнинь уське ды аравтомс вейке пензэ спиртовкань или примусонь толс, то кедентень, конаньсэ тынь кирдтядо уськень омбоце пенть, ули пси.
Те лиси секс, што металлтнэ парсте ютавтыть лембе.
2.263.1
Электрической проводтнэнь тейнесызь металлической (сех пек пижень) уськестэ.
Истя теить секс, што металлтнэ парсте ютавтыть электричества.
2.264.1
Вере ёвтнезь свойстватне улить весе металлтнэнь, но эрьва кодат металлтнэ лиятат вейкест-вейкест эйстэ.
Кшнись аволь пиженть кондямо, золотась аволь пиженть ды кшнинть кондямо.


<pgNo>36</pgNo>
2.265.1
Кшнись, сталесь, чугунось — раужо металлт.
Пижесь, свинецэсь, алюминиесь — цветной металлт.
Золотась — драгоценн й металл.
2.266.1
Ансяк аволь ламо металлтнэ природасонть вастневить ванькстэ.
Сех сеетьстэ металлтнэ вастневить эрьва кодамо рудасо.
Рудатне — те пандонь породат, конатнесэ ули металл ды конатнестэ, можна добовамс те металлонть.
Рудатне аштить мода потсо.
Лиясто сынь аштить аволь васоло ды лисить лангс, но сех сеетьстэ сынь аштить моданть
потсо пек ало.
2.267.1
Кшнинь рудатне.
2.268.1
Кшнись получави кшнинь рудасто.
Сех питней рудагне аштить пандосо.
Те — бурой железнякось, якстере железнякось ды раужо магнитной железнякось.
Магнитной железняконь кона-кона покольтне таргить эсь эйзэст кшнинь предметнэнь магнит лацо (22 рис.).
2.269.1
СССР-сэ кшнинь рудат улить сех ламо Уралсо, Криворожьясо ды Керчь маласо— юг ёно ды Кузбассо—Сибирьсэ.
2.270.1
Уралсо магнитной железняконть эйстэ улить цела пандот, примеркс Магнитноесь, Высокоесь, Благодатесь.
2.271.1
Магнитной пандонть вакссо ней строязь чугунонь содавтомань кис пек покш завод ды вакссонзо кассь покш ош Магнитогорск.
2.272.1
Кшнинь рудань добовамонть кувалт Советской Союзось зани ней омбоце тарка весе мирэнть лангсо.
2.273.1
22 рис. Магнитной железняк.
2.274.1
Кода добовить кшнинь руданть.
2.275.1
Пандотнесэ, косо рудась ашти аволь сэрейстэ, сонзэ таргамонь кис чувить келей панжадо ямат — карьерт.
2.276.1
Секс што рудась — пандонь калгодо порода, то синдтреме кедьсэ сонзэ пек стака ды аволь выгодна.
Руданть сезнить динамитсэ.
Сезнематнень тейнить сестэ, зярдо робочейтне туить рудникенть эйстэ.

<pgNo>37</pgNo>
2.277.1
Мода потсто руданть таргамонзо кис чувить сэрей лисьмат—шахтат.
Шахтанть потмаксонзо эйстэ теить боковой ходт сеть таркатненень, косто саить руданть.
2.278.1
Мода потсо роботатне седе сложнойть ды опаснойть лангсонсетнень коряс.
Сави бороцямс лондадомань опасностенть каршо, тень кис шахтатнесэ теить крепленият.
2.279.1
Эряви истя жо ваномс веденть качаямонзо мельга, лиякс сон может ваявтомо шахтанть.
Теде башка, эряви качаямс колавозь воздухонть ды совавтомс свежа воздух.
2.280.1
Истя ломатне эцить моданть потс ды саить сонзэ парочинзэ.
2.281.1
Кода получить чугун, сталь ды кшни.
2.282.1
Васня кшнинь рудастонть-получить чугун.
Чугунонть солавтсызь особой каштомсо, конатнеде мерить доменной каштом или домна (23 рис.).
2.283.1
23 рис. Доменной каштом.
2.284.1
Домнась—те башнянь кондямо
пек покш каштом, сэрезэ 20—-30 метрат.
Домнанть «сыремтьсызь» (кирвастьсызь) ансяк весть, мейле сон апак лотксе роботы зярыя иень перть.
2.285.1
Домнатненень верде вачкить уголия ды руда, истя жо известь ды песок сень кис, штобу панемс рудастонть зыянов примесьтнень.
Алдо жо сонзэ эйс апак лотксе пувить ванькс пси воздух.
Сон эряви уголиянь паломантень.
2.286.1
Уголиянть паломсто руданть эйстэ яви кшнись, сон човоргады апак пало уголиянь кадовикстнэнь марто ды тееви чугун.
2.287.1
Солавтозь чугунось чуди домнанть потмаксос.
Кода эйстэнзэ пурнави ламо, сестэ домнань алкссонть пелить варя, кона ваднезель сёвоньсэ.
Сонзэ эйстэ солавтозь чугунось толонь струякс чуди жолобтнэва ды мейле калгодкстоми.


<pgNo>38</pgNo>
2.288.1
Чугунонь эрьва 100 пелькстнэс сави 3—6 пелькст уголия.
Чугунось пек калгодо, но хрупкой; вачкодемадонть сон сиви.
Эйстэнзэ валыть эрьва кодат предметт.
2.289.1
Специальной каштомтнэсэ чугунонть эйстэ получить сталь ды кшни.
Солавтозь чугунонть пачк пувить воздухонь виев струя.
Уголиянть пельксэзэ тень пингстэ палы.
Бути 100 пелькстнэнь лангс кадовсь 1/2—2 пелькст уголия, сэстэ тееви сталь.
Сталесь пек калгодо ды ковкой.
Сталенть эйстэ теить машинат, инструментт ды рельсат.
2.290.1
Бути солавтозь чугунсонть палы малав весе уголиясь, сестэ тееви кшни.
Кшнинть нолдыть тевс тосо, косо эряви чевте металл, примеркс сонзэ эйстэ теить листт кудо прянь вельтямс, ведрань, тазонь ды лия вещань теемс.
2.291.1
Кшнись воздухсо чемении.
Секс кшнинь изделиятнень
вельтякшносызь краскасо или а чеменииця металлсо — цинксэ, никельсэ ды лиясо.
2.292.1
Сталесь истя жо чемении ды машинатне тень эйстэ седе куроксто каладыть.
Ламо вий савсь путомс, штобу получамс а чеменииця сталь.
Ды сонзэ получизь.
А чеменииця сталень анокстамо способонь муемась — советской науканть ды техниканть покш победаст.
2.293.1
Царской Россиясонть чугун, сталь ды кшни нолдасть пек а ламо.
Ней жо СССР-сэ строить ды сыремтить од домнат.
2.294.1
Советской Союзось кастызе чугунонь производстванть малав ниле раз, сталень производстванть жо —ниледе ламоксть ды зани ней чугунонь производстванть кувалт омбоце тарка, сталень производстванть кувалт жо — колмоце тарка весе мирэнть лангсо.
2.295.1
Пиже.
2.296.1
Пижесь природасонть сех сеетьстэ вастневи рудасо, но сон вастневи ванькстэяк.
Те — самородной пиже.
2.297.1
Рудастонть пижесь солавтови истя жо, кода кшниськак.
2.298.1
Ванькс пижесь якстере.
Сон парсте коваяви ды таргави уськекс.
Но сон пек чевте, секс ванькс пиженть чуросто нолтнесызь изделиянь теемс.
Бути солавтомс пиженть лия металл марто, то получавить калгодо сплавт.
2.299.1
Пижень ды кивень сплавонтень мерить бронза.
Бронзась нолтневи тевс машиностроениясонть.
Бронзастонть теить статуят ды лия мазылгавтомат.


<pgNo>39</pgNo>
2.300.1
Пижень ды цинкень сплавонтень мерить латунь.
Ламо вешть, конатненень мерить пижень, алкукс жо теезь латуньстэ.
Пиженть эйстэ латуненть аволь стака явтамс сонзэ тюжа тюсонзо кувалт.
Латуненть пек ламосо нолдыть тевс машиностроениясонть ды военной тевсэнть.
2.301.1
Алюминий.
2.302.1
Алюминиесь — од металл: васенцеде сонзэ получизь сядошка иеть теде икеле.
Сестэ сонзэ питнезэ ульнесь пек покш.
[!!]Вейке килограммозо аштиль 1200 целковойть, секс што эзть машто сонзэ дёшовасто получамо.
[!!]Сонзэ эйстэ тейнильть ансяк мазылгавтнемат.
2.303.1
Ансяк аволь умок электричестванть лездамонзо кувалт кармасть получамо алюминий дёшова способсо.
2.304.1
Алюминиесь кармась улеме эрявикс металлокс.
Сон саи эстензэ яла седе покш тарка минек хозяйствасонть.
Ды можна меремс, што алюминиесь — те икеле пелень металл.
2.305.1
Мекс жо алюминиесь пани лия металлтнэнь?
Алюминиесь — сех пек сравтовозь металл моданть лангсо.
Ваньксстэ сон а вастневи, но сонзэ эйстэ ламо пандонь эрьва кодамо породатнесэ.
2.306.1
Алюминиенть добовить сех пек рудасто—-бокситстэ.
Сонзэ покш залежензэ аштить Ленинградской областьсэ ды Уралсо.
2.307.1
Рудастонть алюминий получить электричествасо.
2.308.1
Алюминиесь — ашо серебристой металл.
Воздухсо сон а вельтяви чеменьсэ.
Алюминиесь шождыне, секс сон получияк истямо покш значения аэроплантнэнь ды дирижаблятнень строямо тевсэ.
2.309.1
Но алюминиесь — чевте металл, секс сонзэ нолдасызь тевс сех сеетьстэ лия металл марто сплавсо.
2.310.1
Ды сеть вещтне, конатненень мерить алюминиевойть, примеркс пенчтне, кружкатне, алкукс жо теезь лия металл марто алюминиень сплавсто.
2.311.1
Царской Россиясонть овсе арасель эсь алюминий.
Советской Союзось тейсь эсь алюминиевой промышленность ды алюминиень производстванть кувалт зани ней колмоце тарка весе мирэнть лангсо.


<pgNo>40</pgNo>
2.312.1
Свинец.
2.313.1
Природасонть свинецэсь вастневи сех пек рудакс, конанень мерить свинцовой блеск.
2.314.1
Свинецэсь — пек чевте металл ды шождынстэ керяви пеельсэ.
Секс свинецэнть нолтнесызь тевс сех пек истя жо сплавсо.
2.315.1
Свинецэнь ды кивень сплавось шождынестэ солавтови ды нолтневи тевс запаямонь кис.
Свинецэнь, кивень ды сурьмань сплавонть нолтнесызь тевс типографской буквань валомань кис.
Свинецэнть эйстэ посуда а тейнить, секс што сон ядовитой.
2.316.1
Ванькс свинецэсь моли трубань, дробень, пулянь ды пломбань теемс.
2.317.1
Золота.
2.318.1
Золотась природасонть вастневи пандонь породатнесэ вишка покольнесэ или жилкасо.
Чуросто золотась понгони покш покольсэяк—самородкасо.
2.319.1
Пандонь породатнень яжавомсто золотань паморькстнэ понгонить песокс ды теевить золотань россипть.
Песоконтень, конаньсэ ули золота, мерить золотоносной.
Истямо песоксто золотанть добовить шлязь.
Золотась — стака металл, секс шлямсто песоконть сайсы ведесь, золотань паморькстнэ жо кадовить се приборонть потмаксонтень, конань эйсэ шлить золотоносной песоконть.
2.320.1
Золотоносной песоксонть золота пек а ламо.
Ловить уш выгоднойкс шлямс золотоносной песоконть, бути сонзэ 160 килограммсонзо ули вейке грамм золота.
Золотань добовамонь кис путыть пек ламо вий, секс сон питнейгак.
2.321.1
Ванькс золотась — чевте металл; сонзэ тюсозо тюжа ды пек цитни.
Воздухсонть сон а чемении.
Золотась пек ковкой ды тягучей.
Сех пек сонзэ нолдыть тевс ярмаконь чеканямс, истя жо мазылгавтнемань теемс.
Изделиянь теемс золотанть нолдыть тевс сиянть или пиженть марто
сплавсо.
2.322.1
СССР-сэ золота добовить сех ламо Уралсо, Сибирьсэ,
Средней Азиясо ды Дальне-Восточной крайсэ.
2.323.1
Минек добовазь золотась моли Советской Союзонь золотань запасе.
Золотань добовамонть кувалт минек масторось ней зани омбоце тарка весе мирэнть лангсо.


<pgNo>41</pgNo>
2.324.1
Металлтнэ СССР-нь народной хозяйствасонть.
2.325.1
Кода уштомапеленть, истя жо металлтнэньгак пек покш значенияст минек народной хозяйствасонть.
Металлтнэнь сех главной значенияст ашти сеньсэ, што сынь эрявить машинатнень теемс.
Машинатне жо миненек эрявить масторонть индустриализовамонзо кис.
2.326.1
Ленинэнь заветэнзэ коряс минь кастатано минек стака индустриянть, сех пек машиностроениянть.
Сталинской пятилеткатнень перть стака индустриясонть минь теинек покштояк покшт успехт.
2.327.1
Минек строязь чугунонь солавтома пек покш заводт, кода, примеркс, Магнитогорскойсэ, Сталинскойсэ ды Макеевкасо.
Неть колмо гигантнэ ськамост нолдыть зняро чугун, зяро нолдасть царской Россиянь весе заводтнэ.
2.328.1
Строязь цветной металлонь солавтома пек покш заводт: примеркс, уральской пижень солавтома заводтнэ, волховской алюминиевой заводтнэ ды лият.
2.329.1
Строязь Сталинградской, Челябинской ды Харьковской тракторной заводтнэ, Саратовской комбайнань заводось, Ростовской велень хозяйствань машинань заводось ды лият.
2.330.1
Строязь заводт, конатне теить автомобильть, самолётт, моторт, паровозт ды вагонт.
2.331.1
Войнадо икелень шканть коряс СССР-сэ машиностроениясь кассь комськавксово раз, ды хозяйствань те пек важной отраслясонть минек масторось зани ней омбоце тарка весе мирэнть лангсо.
2.332.1
Зярдо бути удалов кадовозь велень хозяйствань масторсто Советской Союзось теевсь икелев молиця виев индустриальной масторокс.
3.1.1
II. ВЕДЕСЬ.
3.2.1
Ламо ведь моданть лангсо.
Покштояк покш морят ды океант вельтить моданть поверхностензэ эйсэ.
Кие ульнесь моря вакссо, се неизе, кодамо сон певтеме покш.
А неяви косо ушодови, косо прядови.
Ды неяви ансяк, што косо бути тосо, пек васоло, морясь васодеви менеленть марто.
3.3.1
Пек ламо лейть, покшт ды вишкинеть эрьва ёнов чудить моданть ланга ды кандыть эсь ведест моряс ды океанс.
3.4.1
Ламо ведь моданть алояк.
Истя, кода чувить лисьма, сестэ пек или аволь пек сэрей таркасто муить ведь.
Те — грунтовой ведь.

<pgNo>42</pgNo>
Кона-кона таркатнесэ, примеркс латктнесэ, сон лиси лисьма прякс моданть лангс.
3.5.1
Моданть велькссэяк, воздухсонть, ули ведь.
Пельтне, конатне молить моданть велькссэ, аштить ведень пек вишка каплясто или эень кристаллсто.
Пиземекс ды ловокс ведесь пры пельтнень эйстэ моданть лангс.
3.6.1
Веденть покш значениязо кода природанть эрямосо, истя народной хозяйствасонтькак.
3.7.1
Веденть колмо состояниянзо.
3.8.1
Ведесь сех сеетьстэ эрси вецанакс, но ведесь аволь свал эрси вецанакс.
Зярдо ведесь кельми, сон велявты эекс.
Эесь—калгодо вещества.
Зярдо жо ведесь коськи, сон велявты парокс.
Парось—газонь кондямо вещества, кода минек перька аштиця воздухоськак.
3.9.1
Значит, ведесь эрси колмо состояниясо: калгодо, вецана ды газонь кондямокс.
3.10.1
1 опыт.
Карматано стакансо эень эждеме.
Сон солы ды велявты ведекс.
Истя эждемстэ ведесь калгодо состояниясто тееви вецанакс.
3.11.1
2 опыт.
Карматно стакансо получазь веденть седе тов эждеме.
Ведесь лаки ды велявты парокс.
Истя эждемстэ ведесь вецана состояниясто тееви газонь кондямокс.
3.12.1
Но ведесь вейке состояниясто омбоцес юты аволь ансяк эждемстэ, но кельмевтемстэяк.
3.13.1
3 опыт.
Нуртятано колбас ведь, пекстасынек колба варянть пробкасо, конань эйс ладязь ниркине суликань трубка (24 рис.)
Эждясынек колбасо веденть лакамозонзо.

<pgNo>43</pgNo>
Ведесь лаки ды велявты парокс.
Ко а колбасонть, а трубка варянть маласояк пар а неяви.
Тесэ алкуксонь а неявиця пар.
Сон кепети верев, кельми ды велявты ведень пек мелкой каплинекс.
Сынст эйстэ ашти туманось, кона неяви трубка варянть велькссэ.
Истя кельмевтемстэ ведесь велявты газонь кондямо состояниясто вецанакс.
3.14.1
24 рис.
3.15.1
Бути кельмевтемс веденть пек, сон тееви эекс.
3.16.1
4 опыт.
Сайдяно чова суликань пузырек.
Нуртятано эйзэнзэ а ламошка ведь.
Путсынек ведь марто пузыреконть ловонь ды салонь смесес.
Те смесесь пек кельми.
Ведесь пузырькасонть кельми, велявты эекс.
Истя кельмевтемстэ ведесь вецана состояниясто тееви калгодокс.
3.17.1
Ванькс или аволь природной ведесь?
3.18.1
Природной ведесь—те морякнень, эрькетнень, лейтнень, чудерькстнэнь ведесь.
Природной ведесь зярдояк а эрси овсе ваньксэкс.
Сонзэ эйсэ сеетьстэ эрси бутра.
Сех пек бутравкс эрси леень ведесь тунда чады ведь шкане.
Теде башка, ведьсэнть свал солазь эрьва кодат веществат.
Сех ламо эрьва кодат веществат морянь солазь ведьсэнть.
Морянь ведесь сэпей-салов, секс што сонзэ эйсэ ламо солазь сэпей ды салов салт.
3.19.1
Хозяйствасо сеетьстэ эряви истямо ведь, конаньсэ арась бутра.
Лиясто жо эрявкшны истямо ведьгак, конаньсэ овсе арасть кодаткак салт.
Кода жо ванькскавтыть веденть бутрадонть ды сонзэ эйсэ солазь салтнэде?
3.20.1
Сайдяно стакан ведь, путтано ведентень пенч сёвонь ды пенч сал.
Човорясынек парынестэ.
Сёвонесь ведьсэнть а солы ды сонзэ эйстэ ведесь бутралгадсь.
Салось ведьсэнть солы ды сонзэ эйстэ ведесь теевсь саловокс.
Истя минь анокстынек бутрав салов ведь.
Снартсынек ванькскавтомс те веденть бутранть эйстэ ды эйсэнзэ солазь салонть эйстэ.
3.21.1
Кода ванькскавтыть веденть бутрадонть.
3.22.1
Опыт.
Веденть бутранть эйстэ ванькскавтомань кис тейдяно фильтрования.
Анокстатано ванькс фильтровальной конёвсто фильтр (25 рис.).
Путсынек конёвонь фильтранть воронкас.
Воронканть аравтсынек ванькс бутылкас.
Карматано а ламонь а ламонь каямо фильтранть эйс минек анокставт бутрав салов веденть (26 рис.).

<pgNo>44</pgNo>
3.23.1
25 рис. Кода теемс фильтранть
3.24.1
26 рис. Фильтрования.
3.25.1
Минь каятано фильтранть эйс бутрав ведь, фильмастонть жо петни ванькс, валдо ведь.
Лиси, што фильтрась кирди бутранть ды нолды веденть.
Фильтрась ванькскавты веденть бутрадонть.
Те улияк фильтрования.
3.26.1
Минь фильтровинек бутрав веденть конёвонь фильтрань пачк.
Истя жо фильтровить эрьва кодат бутрав вецана телат аптекатнесэ ды лабораториятнесэ.
Водопроводной станциятнесэ веденть фильтровить сех сеетьстэ песоконь фильтрань пачк.
Бути бутрав веденть нуртямс ванькс песоконь слой лангс, то песоконть пачк чуди ванькс, валдо ведь, бутрась жо кадови песоконть эйс.
Водопроводной станциястонть моли уш фильтровазь ведь.
3.27.1
Но ванькскавты ли фильтрась веденть салонть эйстэ, кона солазь сонзэ эйсэ?
Варшасынек фильтровазь веденть кель лангс.
Сон истямо жо салов, кодамо ульнеськак.
Значит, фильтровазь можна ванькскавтомс веденть ансяк бутрадо.
Солазь салонть эйстэ ведесь фильтровазь а ванькскавтови.
3.28.1
Кода ванькскавты^ веденть сонзэ эйсэ солазь салонть эйстэ.
3.29.1
Опыт.
Штобу ванькскавтомс веденть сонзэ эйсэ солазь салонть эйстэ, тейдяно ведень перегонка (27 рис.).
3.30.1
27 рис. Ведень перегонка.
3.31.1
Нуртятано колбас фильтровазь салов ведь.
Колбанть кургонзо потомдасынек пробкасо, конань эйс ладязь суликань трубка пе.
Суликань трубкань омбоце пенть нолдасынек ванькс пробиркас.
Пробирканть путсынек кельме ведьс или лов марто стаканс.


<pgNo>45</pgNo>
3.32.1
Карматано эждеме колбасо веденть.
Эждясынек лакамозонзо ды карматано лакавтомо.
Шкань ютазь пробиркасонть появи ведь.
Ведесь пробиркасонть яла ламолгады ды ламолгады.
Косто жо саевсь те ведесь?
3.33.1
Лакамсто ведесь велявты парокс.
Трубкаванть парось лиси колбастонть ды понги кельме пробирканть эйс.
Кельме пробиркасонть парось кельми ды велявты ведекс.
Те ведесь пурнавияк пробиркасонть.
Зярдо пробиркасонть пурнави ламо ведь, лоткавтсынек лакавтоманть.
3.34.1
Истя минь панинек колбастонть веденть пельксэнзэ пробиркас, теинек ведень перегонка.
Кодамо жо ведь минь получинек перегонкадонть мейле?
3.35.1
Варшасынек пробирканть эйс пурнавозь веденть кель лангс.
Сон тансттеме.
Сал эйсэнзэ уш арась.
Перегонкасонть минь ванькскавтынек веденть сонзэ эйсэ солазь салонть эйстэ.
Истямо ведентень мерить перегонной, или дестиллированной.
Те овсе ванькс ведь.
3.36.1
Истя жо теить ведень перегонка аптекатнесэ ды лабораториятнесэ.
Дестиллированной ведь лангсо анокстыть лекарстват ды эрьва кодат растворт.
3.37.1
Пиземесь ды ловось.
3.38.1
Ведень партнэ, конат теевить моданть лангсто ды ведень аштема таркасто веденть испарениядонзо, пек верев кузить моданть вельксэс.
Тосо сынь кельмить ды велявтыть ведень пек вишкине каплинекс, конатнестэ теевить пельть (28 рис.).

<pgNo>46</pgNo>
Ведень пек вишкине каплинеть валовить вейс, теевить седе покшокс, седе стакакс.
Истя теевить раужонь кондямо пельтне, конатнеде мерить тучат.
Ведень стака каплятне тучастонть прыть мода лангс.
Моли пиземе.
3.39.1
28 рис. Кучевой пельть.
3.40.1
Пиземесь эрси иенть лембе шкасто, иенть якшамо шкасто жо эрси лов.
Ловось истя жо тееви ведень юртнэстэ, якшамодонть сынь велявтыть аволь ведень каплякс, теевить калгадо кристаллокс — ловнэть (29 рис.).
Бути ушось аволь пек якшамо, то ловнетне воздухсонть пурнавить вейс ды теевить ловонь хлопьят.
Ловось пры моданть лангс ды озы лангозонзо ашо вельтявксокс.
3.41.1
29 рис. Ловнэть (покшолгавтозь).


<pgNo>47</pgNo>
3.42.1
Росась ды лекшесь.
3.43.1
Пиземесь ды ловось теевить воздухсонть вере моданть велькссэ ды мейле прыть моданть лангс.
Росась ды лекшесь теевить кельме калгодо предметнэнь лангсо.
Минь сынст нейсынек тикшенть, чувтнэнь, кевтнень ды моданть
лангсо аштиця лия предметнэнь лангсо.
3.44.1
Росась тееви истя.
Кизна, чокшне ды веть, модась ды лангсонзо аштиця предметнэ кельмить.
Сынст марто вастомадонть кельми сынст перька аштиця воздухоськак ды сонзэ эйсэ улиця ведень партнэ.
Кельмезь ведень партнэ озыть предметнэнь лангс росань каплинекс.
3.45.1
Бути моданть лангсо предметнэ пек кельмить, примеркс позда сёксня или тельня, то ведень партнэ озыть сынст лангс аволь ведень каплинекс, но эень пек вишкине кристаллокс.
Истя тееви лекшесь.
3.46.1
Природасонть ведень круговоротось.
3.47.1
Чись эжди моданть.
Сон эжди моданть ды леень, эркень, морянь ланга веденть.
Чинь лембеденть ведентень тееви испарения ды велявты парокс.
Ведень партнэ кепетить верев моданть вельксэс ды кельмить: ков седе вере таркась, тов седе кельме воздухось.
Кельмемадонть ведень парось велявты ведень пек вишкине каплинекс или мик эень пек вишкине кристаллокс.
Истя вере моданть велькссэ ведень пек вишкине каплинетнестэ или эень кристаллтнэстэ теевить пельть.
Сынст эйстэ ведесь пиземекс или ловокс пры мекев моданть лангс.
3.48.1
Пиземень ды ловонь соламонь ведесь сови моданть потс, пелькс эйстэнзэ велявты парокс, пелькс жо чудикерьксэкс чуди лейтнес.
Ды лейтне таго кандыть веденть морятнес.
3.49.1
Ды таго морятнень лангсто ведесь велявты парокс.
Таго ведень парось кузи верев.
Таго теевить пельть.
Ды таго ведесь пиземекс или ловокс пры моданть лангс.
3.50.1
Истя свал моли ведень круговоротось природасонть.
3.51.1
Веденть эждемстэ келейгадомазо ды кельмевтемстэ
киремазо.
3.52.1
Штобу содамс веденть те свойстванзо, тейдяно истямо опыт (30 рис.).
3.53.1
30 рис. Ведесь эждемстэ келейгады ды кузи трубкаванть.

3.54.1
Сайдяно колба ды пештясынек сонзэ артозь ведьсэ.

<pgNo>48</pgNo>
Колба кургонть плотнасто потомдасынек пробкасо, конань эйс ладязь суликань трубка.
Тень пингстэ веденть пельксэзэ сови трубкантень.
Тешкстасынек трубкасонть веденть уровенензэ, трубканть суресэ сюлмазь.
3.55.1
1 опыт.
Карматано эждеме колбасонть артозь веденть.
Тень кис путсынек колбанть пси ведьс.
Куроксто можна ули неемс, кода артозь ведесь кепети трубкаванть.
Те лиси секс, што эждемстэ ведесь келеми.
3.56.1
2 опыт.
Ней карматано кельмевтеме колбасонть артозь веденть.
Тень кис путсынек колбанть кельме ведьс или лов потс.
Неяви, кода артозь ведесь ней валги трубкаванть.
Те лиси секс, што кельмевтемстэ ведесь кири.
3.57.1
Истя, эждемстэ ведесь келейгады, кельмевтемстэ жо кири.
Секе жо тееви лия вецана телатнень мартояк, примеркс спиртэнть марто, ртутенть марто.
Но веденть ули эсензэ особенностезэяк.
3.58.1
Кельмемстэ веденть келейгадомазо.
3.59.1
Опыт.
Пештясынек бутылканть ведте ды плотнасто потомдасынек сонзэ пробкасо.
Аравтсынек ведь марто бутылканть якшамос.
3.60.1
Шкань ютазь минь несынек, што ведесь бутылкасо кельмесь ды бутылканть сезизе.
Мекс жо сезизе бутылканть?
Ды секс, што ведесь кельмемстэ келейгады.
3.61.1
Малав весе жидкостьне кельмемстэ киреть.
Ведесь жо кельмемстэ а кири, но мекевланг, келейгады.
Теньсэ аштияк веденть особенностезэ.
3.62.1
Веденть те особенностензэ свал сави мельсэ кирдемс хозяйствасонть.
Тынь, паряк, неинк, што водопроводной трубатнень путнесызь мода потс, штобу эйсэст тельня аволь кельме ведесь.
Бути кельми ведесь,то сейсынзе неть металлической трубатнень.

<pgNo>49</pgNo>
Истямо покш виезэ кельмиця веденть.
3.63.1
Природасонть те виесь лазны пек покш кевть.
Бути кевенть лазксозонзо промсь ведь, то кельмемстэ сон келейгады ды лазны кевтнень пельксэнь-пелькс.
Истя кельмиця ведесь калавты пандонь породатнень.
3.64.1
Термометр.
3.65.1
Термометрась, или градусникесь — те прибор, конань вельде содасызь, кода эжсь воздухось комнатасонть или ульцясонть, кода эждезь ведесь ды лия предметнэ.
Термометранть вельде онкстыть температуранть.
3.66.1
Термометрась ашти пек човине суликань трубкинестэ песэнзэ шарик марто.
Шариксэнть ашти ртуть или артозь спирт.
Термометранть трубкинезэ кемекстазь лазнэс.
Лазнэнть лангс тешкстазь явовкст, конатнень каршо сёрмадозь цифрат.
Неть цифратне невтить градуст (31 рис.).
3.67.1
31 рис. Термометр.
3.68.1
Эждемстэ термометрасо ртутесь келеми ды кепети трубкаванть.
Кельмемстэ жо термометрасо ртутесь кири ды валги трубкаванть.
Тень пингстэ ваныть, кодамо тешксэнть коряс, кодамо цифранть каршо лоткась ртутень столбинесь термометрань трубкинесэнть.
3.69.1
1 опыт.
Аравтсынек термометранть солыця эйс или ловс.
Ртутень столбинесь лотки се тешксэнть каршо, косо аравтозь 0 цифрась, ды сон тесэ карми аштеме се шкас, зярс солы эесь.
Значит, эесь солы 0 градусонь пингстэ.
Истя жо 0 градусонь пингстэ кельми ванькс ведесь.
0 градусось — те эень соламо ды ведень кельмема точка.
3.70.1
2 опыт.
Карматано кирдеме термометранть лакиця веденть велькссэ партнэсэ.
Ртутень столбинесь лотки се явовксонть каршо, косо Термометр, аравтозь 100 цифрась.
Ды тесэ сон карми аштеме свал, зярс лаки ведесь.
Ванькс ведесь лаки 100 градустнэнь пингстэ.
100 градустнэ—те ведень лакамо точка.
<pgNo>50</pgNo>
3.71.1
Эенть соламо ды веденть лакамо точкатнень ютксо таркась явозь термометрасонть 100 вейкеть пельксэв.
Неть пелькстнэнень меритькак градуст.
Истят жо пелькст тешкстазь термометрасонть 0 градустнэнь алояк ды 100 градустнэнь вереяк.
0 эйстэ вере градустнэнень мерить лембень градуст, 0 эйстэ ало градустнэнень жо мерить якшамонь градуст.
3.72.1
Градустнэнь ниркинестэ тешкстнесызь ° знаксо.
Истя сёрмадыть: эесь солы 0° пингстэ, ведесь лаки 100° лембень пингстэ.
3.73.1
Ртутень истямо термометранть теизе 190 иеть теде икеле учёной Цельсий.
Те термометрантень истя меритькак: Цельсиень термометра.
3.74.1
Задания.
Термометрасонть онкстамс, зярос эждезь лембе ды кельме ведесь.
Мезе невти термометрась—сёрмадомс.
3.75.1
Природасо веденть роботазо.
3.76.1
Природасонть ведесь а ашти ве таркасо.
Сон свал движениясо.
Эсь движениясонзо ведесь теи пек покш робота.
3.77.1
Икелевгак ведесь теи калавтомань робота.
Сон калавты пандонь породатнень ды лиякстомты модань лангонть.
3.78.1
Морянь волнатне прибоень пингстэ эцить сэрей берёконть лангс, виевстэ лоштявить эйзэнзэ ды калавтыть сонзэ.
3.79.1
Леень ведесь калавты берёктнэнь, сех пек калавтыть бойкасто чудиця пандонь лейтне.
Ламо калавтомат теи ведесь чады ведь ланга ды наводнениясто.
3.80.1
Калавтомань покш робота теить ведь прамотне.
Сынь лиясто прыть покш сэрьстэ ды домкасто карыть потмаксонть.
3.81.1
Пиземень ды солавтомань ведтне шлить моданть лангонзо, сынь теить лиясто покш латкт.
3.82.1
Молиця эйтне — ледниктне — пандотнень прясто састо
молемстэ, ровналгавтыть моданть лангонзо, човить ды ёзыть сынст ало аштиця кевтнень.
3.83.1
Но ведесь природасонть теи созидательной роботаяк.
Бойкасто чудемасонть ведесь салы мелкой кевтнень, песоконть, сёвоненть ды кадсы сынст тозонь, косо чудемась тееви седе састокс.
Истя лейтнесэ теевить алка таркатне, островтнэ, берёктнэва теевить наностнэ.


<pgNo>51</pgNo>
3.84.1
Ледниктне пандотнень прясто валгомсто кандыть мартост ламо кевть, песок, сёвонь.
Меельсь пелев сынь солыть ды кадыть ледниковой наност: валакавтозь кевть, песок, сёвонь.
3.85.1
Истя пек ламо пингень перть веденть роботанзо вельде пек лиякстоми моданть лангозо,
3.86.1
ВЕДЕНЬ ВИЕНТЬ ХОЗЯЙСТВАСО ТЕВС НОЛДАМОЗО.
3.87.1
Ульнесь шка, зярдо хозяйствасо роботамсто ломанесь нолдась тевс ансяк кудо ютконь скотинатнень виест ды эсензэ виензэ.
Се шкастонть ломанесь нолдась тевс ансяк жив двигательтнень.
3.88.1
Но уш кезэрь пингестэ кудо ютконь скотинатнень ды эсензэ виензэ ломанесь хозяйствасо роботамонь кис кармась полавтомо природань вийсэ.
Жив двигательтнень таркас ломанесь кармась нолдамо тевс ведень, вармань, мейле жо лия двигательтненьгак.
3.89.1
Ведень двигательтне.
3.90.1
Сех простой ведень двигателекс ашти ведень чарысь (32 рис.).
Сонзэ нолдыть тевс, примеркс, велень ведьгевсэ.
Ведень чарынть лангс пры ведесь ды сон вели.
Ведень чарысь васодстезь кевтнень марто, секс сонзэ велямось пачтяви кевтненень.
Кевтне истя жо велить ды яжить зёрнанть почтокс.
3.91.1
32 рис. Ведень чары (наливой).
3.92.1
Ведень чарысь теезель еще кезэрень пингене.
Но аволь пек умок, сядошка иеть теде икеле, Франциясо теезель ведень турбина.
3.93.1
Рисункасонть неяви, кода ладязь турбинась (33 рис.).
3.94.1
33 рис. Ведень турбинанть установказо Днепрогэссэ.
3.95.1
Сонзэ главной пельксэкс ашти металлической покш подвижной чарысь, кона особой способсо аравтозь стядо аштиця валонть лангс.
3.96.1
Трубаванть ведесь виевстэ пры ды эсь кинзэ лангсо васты турбинанть.
Ведесь виевстэ вачкоди турбинанть велиця Чарынть лопастензэ эйс ды кармавты сонзэ пек бойкасто велямо.

<pgNo>52</pgNo>
Турбинась васодстезь машинанть марто ды турбинанть эйстэ велямось пачтяви машинантень.
Электрической станциясо неть машинатне теить электричества.
3.97.1
Истя, ведень чарынть ды турбинанть тевс нолдазь, ломанесь хозяйствасо нолды тевс прыця веденть виензэ.
3.98.1
Минек ведень электрической станциятне.
3.99.1
Ведень турбинатнень пек покш значенияст минек народной хозяйствасонть.
Сынстемест а эрси ведень вейкеяк электрической станция.
Электрической станциятнесэ теить электричества.
3.100.1
Проводтнэва электричестванть пачтить фабрикатнес ды заводтнэс, совхозтнэс ды колхозтнэс.
Тосо электричествась кармавты роботамо станоктнэнь ды машинатнень.
3.101.1
Ленинэнь заветэнзэ коряс минь строятано электрической ламо станцият.
3.102.1
Вейке сех виев станциякс СССР-сэ ашти Волховской ведень электрической станциясь.
Сон строязь 1926 иестэ Волхов леенть лангсо.
Волховской станциястонть электричествась проводтнэва моли Ленинградов фабрикатнес ды заводтнэс.


<pgNo>53</pgNo>
3.103.1
Но 1932 иестэ Днепр леенть лангсо строязь Днепровской ведень электрической станциясь.
Днепрогэсэсь— те сех виев ведень электрической станция аволь ансяк СССР-сэ, но Европасояк.
Сонзэ эйсэ аравтозь вейксэ пек покш турбинат.
3.104.1
Те станциясонть получазь электричествась проводтнэва моли ламо фабрикав ды заводов, совхозов ды колхозов.
3.105.1
Днепрогэсэсь может тееме зняро электричества, зяро могут тееме кемень волховской станцият.
3.106.1
Советской правительстванть планонзо коряс минек кармить улеме строязь еще седеяк виев ведень электрической станцият Волга лангсо ды Ангара леенть лангсо.
3.107.1
Истя минь изнятано природанть виензэ ды кармавттано сынст служамо социалистической строительствантень.
3.108.1
Паровой двигательне.
3.109.1
Ломанесь эсь хозяйствасонзо нолды тевс аволь ансяк прыця веденть виензэ, но паронть виензэяк паровой двигательтнесэ.
3.110.1
Штобу чарькодемс, кода парось теи робота, тейдяно истямо опыт.
3.111.1
Опыт.
Нуртятано пробирканть нилецекс пельксэнзэ видьга ведь ды потомдасынек сонзэ пробкасо.
Кемекстасынек пробирканть ды карматано лакавтомо сонзэ эйсэ веденть.
Шкань ютазь пробкась шум марто ливти пробирканть эйстэ.
Мезе жо лиссь?
3.112.1
Зярдо минь лакавттано веденть, ведесь велявты парокс.
Пар пурнави ламо, сон проми пробиркасонть лакиця веденть вельксэс.
Потомдазь пробиркастонть тензэ а ков лисемс, сон лепштявозь.

<pgNo>54</pgNo>
Лепштязь парось лепшти потсто пробиркань стенатнень лангс ды пробканть лангс.
Лепштязь паронть лепштямонзо кувалт ливтияк пробиркастонть пробкась.
3.113.1
Вана те лепштязь паронть виензэ нолдасызьгак тевс паровой машинасонть.
3.114.1
Паровой машинанть изобретениянзо лангсо роботасть ламот.
Но неть машинатне икеле ульнесть пек аволь удобнойть.
Парсте теизе паровой машинанть 170-шка иеть теде икеле англичанин Уатт.
Седе мейле кармастькак нолдамо тевс паровой машинанть хозяйствасо.
Паровой машинанть изобретениядонзо мейле ульнесть теезь васня пароход, мейле жо паровозгак.
Эрьва косо кармасть нолдамо тевс паровой машинатнень.
3.115.1
Но кода жо парось теи робота паровой машинасонть?
3.116.1
Паровой машинасонть ули ведь марто котёл.
Котёлсо веденть пек виевстэ эждясызь.
Ведесь лаки.
Тееви ламо пар.
Парось трубава моли цилиндрантень.
Ванодо ней 34 рисунканть лангс.
3.117.1
34 рис. Кода парось лепшти поршененть лангс ды велявты чарынть.
3.118.1
Цилиндрасонть ули поршень, сон плотнасто токи цилиндрань стенкатнес.
Лепштязь парось виевстэ лепшти поршененть лангс ды тылкади эйсэнзэ то икелев, то удалов.
Поршенесь яки.
Но поршенесь васодстезь чарынть марто.
Секс движениясь пачтяви чарынтень: чарысь вели.
Истя парось паровой машинасонть теи робота.
3.119.1
Паровой двигательтнень минек народной хозяйствасонть значенияст пек покш.
Сынст нолдыть тевс паровозтнэсэ, пароходтнэсэ.
Сынь роботыть минек ламо фабрикава ды заводга, совхозга ды колхозга.
4.1.1
III. ВОЗДУХОСЬ.
4.2.1
Зярдо маней чистэ минь вандано верев, минь нейдяно велькссэнек голубой менель.
Голубой менелесь — те воздух, конань валдомты чись.
Воздухось вельти масторонть 700 километрадо аволь седе човине слойсэ.
Сон ули минек перькава эрьва косо.
4.3.1
Воздухось зани тарка.
4.4.1
Воздухось — цветтэме ды пачк невтиця газ, секс минь а нейсынекак сонзэ.


<pgNo>55</pgNo>
4.5.1
Опыт.
Сайдяно чаво стакан ды нолдасынек сонзэ прянзо лангс ведь марто келей ваканс.
Ведесь а сови стаканонтень, секс што стакансонть ули воздух.
4.6.1
А ламодо чиремтьсынек стаканонть.
Стаканстонть ведентень лисить воздухонь пузырнеть (35 рис.).
Карматано седе пек чиремтеме стаканонть, яла седе ламо ды ламо воздух карми лисеме стаканонть эйстэ.
Воздухось кадсь тарка стакансонть ды сонзэ таркас совась стаканонтень ведь.
Истя можна каямс воздухонть те стаканстонть лия стаканс, кона пешксе ведте.
Те опытэсь невти, што воздухось зани тарка.
4.7.1
35 рис. Воздухось лиси стаканстонть.
4.8.1
Кортыть: „чаво“ стакан, „чаво“ бутылка, „чаво“ ведра.
Алкукс жо сынь аволь чавот, но пешксеть воздухто,
Воздухонть ули сталмозо.
4.9.1
[none]
4.10.1
Калгодо ды жидкой телатнень ули сталмост.
Ули ли сталмозо воздухонть?
Штобу содамс тень, можна теемс вана истямо опыт.
4.11.1
Опыт.
Сайдяно покш чова стенка марто колба, плотнасто потомдасынек сонзэ пробкасо, аравтсынек материя панкс лангс весэнь чашкас ды тейдяно равновесия.
Сайсынек колбанть вестнэнь лангсто, таргасынек пробканть ды эждясынек колбанть спиртовкань толсо.
Эждямсто воздухось келейгады ды пелькс эйстэнзэ лиси колбастонть, коть тень минь а нейсынекак.
Эждязь колбанть плотнасто потомдасынек секе жо пробкасонть ды аравтсынек весэнь секе жо чашканть лангс.
Колбась теевсь седе шождынекс, секс што эждямсто сонзэ эйстэ лиссь воздухонть пельксэзэ.
Значит, воздухонть ули сталмозо.
4.12.1
Воздухось веденть коряс шождыне.
Литра ведесь 4° пингстэ увти 1000 граммт, литра воздухось секеть жо условиятнень пингстэ увти ансяк малав 17з граммт.

<pgNo>56</pgNo>
Секс кортытькак, што воздухось шождыне.
Но воздухонть, кода природанть весе телатненьгак, ули сталмозо.
4.13.1
Воздухось лепштявиця ды упругой.
4.14.1
Воздухонть можна лепштямс.
Ды ков седе виевстэ карматано минь воздухонть лепштямо, тов седе виевстэ сон бажи келейгадомо.
Те свойствантень мерить упругость.
Штобу содамс воздухонть лепштявоманзо ды упругостензэ, тейдяно истямо опыт.
4.15.1
Опыт.
Сайдяно суликань келей трубка, кувалмозо улезэ ведьгеменьшка сантиметрат.
Те трубканть пезэнзэ эцетяно модарькань эчке кружок.
Модарькань кружокось кадови трубкасонть ды плотнасто пекстасы сонзэ варянть.
Истя жо плотнасто потомдасынек модарькань кружоксо трубканть омбоце пензэяк.
4.16.1
Ней сайсынек вейке кедезэнек трубканть, омбоце кедезэнек жо — чувтонь палкине.
Карматано тылкадеме те палкинесэнть модарькань кружоконть трубканть потс.
4.17.1
Минь эзинек тылкаде модарькань васенце кружоконть трубканть пеле видьскак, кода омбоце кружокось уш ливтясь трубканть эйстэ.
Минек воздушной пистолетэсь ледни (36 рис.).
4.18.1
36 рис. Воздушной пистолет.
4.19.1
Тейсынек еще те интересной опытэнть.
4.20.1
Но мекс жо ледни воздушной пистолетэсь?
4.21.1
Зярдо минь тылкадьсынек модарькань кружоконть трубкас, минь лепштясынек воздухонть.
Кружоктнень ютксо воздухтонть кадовсь зняро жо, ансяк тарка сон зани седе а ламо.
Минь сонзэ лепштинек.
4.22.1
Но лепштязь воздухось упругой, сон бажи келейгадомо.
Сон лепшти кавто ёнов модарькань теяк тонаяк кружоктнень лангс.
Воздухонть лепштямонзо видьга модарькань се кружокось, конань лангс а лепштятано, шум марто ливти трубкастонть.
Вана мекс ледни воздушной пистолетэсь.


<pgNo>57</pgNo>
4.23.1
Воздухонть лепштявоманзо ды упругостензэ нолтнить тевс техникасонть.
Истя, лепштязь воздухсо кармавтыть роботамо чугункань кинь поездэнь ды трамваень вагонтнэнь тормозост.
Лепштязь воздухонть нолдыть тевс стройкатнесэ краскань ды белилань
пургсемстэ.
Лепштязь воздух ашти
автомобилень шинатнесэ; сонзэ
упругостензэ видьга чевтемить
сорновтнематне, конатнень получи
автомобилесь молемстэ.
Лепштязь
воздухсо жо пештязь мячтне, конатнесэ налксить.
Лепштязь воздухонть упругостензэ видьга ливтинк мячесь налксемстэ лоштямодонть.
4.24.1
Задания.
Теемс опыт, кодамо невтезь 37 рисункасонть.
Саемс трубканть кургс ды пувамс бутылкантень воздух, мейле жо бойкасто аравтомс бутылканть ве ёнов.
Лепштязь воздухось лепшти бутылкасо веденть лангс ды ведесь чави трубкасонть фонтансо.
4.25.1
37 рис. Кода получамс фонтан.
4.26.1
Воздухонть эждемстэ келейгадомазо ды кельмевтемстэ киремазо.
4.27.1
Кода лия телатнеяк, воздухось эждемстэ келейгады, кельмевтемстэ жо кири.
Воздухонть неть свойстванзо можна неемс вана истямо опытстэ.
4.28.1
1 опыт.
Сайдяно чова суликань колба или бутылка.
Кургонзо плотнасто потомдасынек пробкасо, конантень тонгозь .
суликань кувака трубка.
Те трубканть пензэ нолдасынек артозь ведь марто стаканс.
Колбанть или бутылканть карматано эждеме ансяк лембе кедьсэ.
Колбастонть трубкаванть лисить ведентень воздухонь пузырнеть.
Те лиси секс, што эждемстэ воздухось келейгады (38 рис.).
4.29.1
38 рис. Воздухось эждемстэ келеми, кельмевтемстэ кири.
4.30.1
2 опыт.
Кельмевтьсынк ней колбасонть воздухонть: лоткатано колбанть кедьсэ эждемадо ды карматано сонзэ кирдеме сурсо пробкадонть.
Штобу седе пек кельмевтемс колбасонть воздухонть, можна путомс сонзэ лангс начкокельме паця.
<pgNo>58</pgNo>
Ведесь ней стаканстонть кузи трубкаванть.
Те лиси секс, што воздухось кельмевтемстэ кири.
4.31.1
Воздухось беряньстэ ютавты лембе.
4.32.1
Содатано, што кудотнесэ тельня аравтнить омбонст рамат.
Тень тейнесызь секс, штобу седе парсте ванстомс кудосонть лембенть.
{!}[!]Но аволь седе простой ли улевель, бути кавонст раматнень таркас аравтомс вейке рама эчке сулика марто?—может появамо истямо вопрос.
4.33.1
Лиси, што кудосонть истя лембесь а ванстави.
Эряви, штобу раматнень ютксо улевель воздухонь слой.
Тень кувалт седе парсте ванстави лембесь кудосонть.
Лиси жо те секс, што воздухось беряньстэ ютавты лембенть.
4.34.1
Тень можна неемс вана истямо опытстэ.
4.35.1
1 опыт.
Сайдяно кавто
вейкеть суликань стакант, но вейкенть стенканзо эчкть, омбоценть човинеть.
Кавонест стакантнэнь пештясынек вейкетьстэ пси ведте ды вельтясынек суликасо.
Кавонест стакантнэнь аравтсынек рядсек.
Но вейке стаканонть путсынек столь лангс, омбоценть жо
аравтсынек спицькань чаво коробка лангс ды ""вельтясынек суликань банкасо.
[opt]Тень пингстэ эряви саемс истямо посуда, штобу те стаканонть стенканзо эчкест улест вейкеть васенце стаканонть стенканзо марто.
А вейкетьчись тесэ ансяк сеньсэ, што пси ведь марто омбоце стаканось эрьва ёндо пирязь воздухонь слойсэ, кона ашти стаканонть стенканзо ды банканть стенканзо
ютксо.
Кодамо жо значениязо воздухонь те слоенть?
4.36.1
Шкань ютазь можна термометра или натой кедь ёжосо марямс, што стакантнесэ ведесь кельмесь аволь вейкетьстэ.
Омбоце стакансонть ведесь кельмесь седе а ламот васенценть коряс, секс што сон ванстазель кельмемадонть еще воздухонь слойсэнть, кона ашти стаканонть стенканзо ды банканть стенканзо ютксо.

<pgNo>59</pgNo>
Те невти, што воздухось беряньстэ ютавты лембенть.
Истямо жо значениязо кудосо лембень ванстома тевсэнть воздухонь се слоенть, кона ашти раматнень ютксо.
4.37.1
Истя жо вансты минек телань лембенть одижась, сех пек мехень одижась, конань минь оршасынек.
Теланть ды одижанть ютксо ашти воздухонь слой, ды одижасонть миненек лембе аволь секс, што сон минек эйсэ эжди, но секс, што воздухось, кона ашти одижанть ды теланть ютксо, вансты минек телань лембенть.
4.38.1
Штобу тень седе парсте чарькодемс, можна теемс вана истямо опыт.
4.39.1
2 опыт.
Сайдяно кавто вейкеть бутылкат, пештясынек сынст вейкетьстэ пси ведьсэ, мейле потомдасынек пробкасо.
Вейке бутылканть тапарясынек мехсэ или материясо, омбоценть кадсынек апак тапарда.
Шкань ютазь можна ули неемс, што ведесь се бутылкасонть, кона тапарязь мехсэ или материясо, седе а ламот кельмесь омбоце бутылканть коряс.
Лиси те секс, што мехенть ды бутылканть или материянть ютксо, истя жо мехсэнть или материясонть воздухось беряньстэ ютавты лембенть.
4.40.1
Наблюдениятне ды опытнэ кармавтыть кемеме сенень, што воздухось беряньстэ ютавты лембенть.
Воздухонть те свойстванзо нолдыть тевс хозяйствасо.
4.41.1
Кодамо воздухось седе шождыне — лембесь или кельмесь.
4.42.1
Зярдо воздухось эжи ды келейгады, сон шождалгады ды кепети верев.
Истя, зярдо уштыть каштом, то сонзэ эйсэ эждезь воздухось вейсэ качамонть марто, лиясто жо сятко марто, кузи верев трубаванть.
Палыця карасинэнь лампасонть эждезь воздухось истя жо лампань суликаванть кузи верев.
Бути ёртомс лампань суликанть эйс папиросной конёвонь мелкой панкскеть, то сынь а прыть толонть лангс, но эждезь воздухось кепедьсынзе сынст верев.
Весе те невти, што эждезь воздухось седе шождыне кельменть коряс, секс сон кузияк верев.
4.43.1
Опыт.
Классонть воздухось седе лембе, коридорсонсенть коряс.
Панжсынек а ламодо классонь кенкшентькоридоров ды карматано кирдеме палыця свеча кияксонть вакссо (39 рис.).

<pgNo>60</pgNo>
Свечань толось чиреми классонть ёнов.
Те невти, што кельме воздухось, прок седе стакась, моли
алга.
4.44.1
39 рис. А ломадо панжадо кей кшенть вакссо опыт.
4.45.1
Кепедьсынек палыця свечанть ды карматано сонзэ кирдеме вере, косяконть маласо.
Ней свечань толось чиреми коридоронть ёнов.
Те невти, што лембе воздухось,
прок седе шождынесь, моли
верьга.
4.46.1
Панжсынек кенкшенть коридорстонть ушов ды тейдяно истямо жо опыт свеча марто, лиси секе жо.
Весе те невти лембе ды кельме воздухонть таркасто таркас якамонзо.
4.47.1
Лембе ды кельме воздухонть ве таркасто омбоцев якамозо свал моли природасонть.
Чись эжди моданть.
Эжезь моданть эйстэ эжи воздухось.
Эжезь воздухось, прок седе шождынесь, кепети верев, тарказонзо сы кельме воздухось.
Истя эжеманть ды кельмеманть видьга моли воздухонть ве таркасто омбоцев якамозо природасо.
4.48.1
Воздухка васенце ливтницятне.
4.49.1
Кепедевемс воздухонть эйс, ливтнемс эзганзо—'тень кувалт умок арсесь человечествась.
Тенень умок бажасть ломатне.
Но васенцеде ломатне кепедевсть воздухе ансяк седе мейле, кода кармасть содамо, што лембе воздухось
седе шождыне кельменть коряс.
4.50.1
150 иеде седе ламо теде икеле Франциясо вейке аволь покш
ошсо, Монгольфье братнэ, тейсть конёвсо клеязь шожда материясто покш шар.
Сонзэ ало тейсть тол пандя ды пештизь шаронть эждезь воздухсо.
Зярдо нолдызь пиксэнть, конасонть кирдсть шаронть, сон пек верев куйсь ды тусь ливтязь, Те ульнесь васенце воздушной шар.

<pgNo>61</pgNo>
4.51.1
{!}Седе мейле Монгольфье братнэ тейсть специальной шар, конаньсэ должны кепедевеме воздухе ломать.
Те ульнесь покш шар, кона пештезель эждезь воздухсо (40 рис.).
4.52.1
40 рис. Воздухка васенце ливтницятнень воздушной шарост.
4.53.1
1783 иестэ ноябрянь 23 чистэ Парижень покш площадьсэ, ламо тыщат народонь пингстэ воздушной шарось ульнесь анокстазь ливтямонтень.
Сонзэ эйс озасть кавонест ученойтне.
Нолдызь канатонь.
Народонть кенярдоманзо пингстэ ломатне марто шарось бойкасто кармась кепетевеме яла верев ды верев.
Куроксто сон овсе эзь карма неявомо.
Но мезе жо теевсь
шаронть ды ломатнень марто, конатнень сон саинзе?
4.54.1
Шарсонть эждезь воздухось а ламонь а ламонь кельмесь, шарось теевсь седе стакакс, ды шкань ютазь сон валгсь моданть лангс.
4.55.1
Те ульнесь воздушной шар лангсо ломатнень васенце ливтямокс.
4.56.1
Теде мейле ламот кармасть ливтнеме эждезь воздухсо пештязь воздушной шарсо.
[!!]Но неть ливтнематне сеетьстэ прядовильть беряньстэ.
{!!}[!!]Воздухонть эждеманзо кис неть шартнэсэ ладсильть жаровнят, конатнесэ теильть тол.
[!!]Тень видьга воздушной шартнэсэ сеетьстэ эрсильть пожарт.
4.57.1
[!!]Но куроксто теезель шар, конань пештилизь уш аволь эждезь воздухсо, но газсо, кона воздухонть коряс седе шождыне.
Истят воздушной шартнэнь нолдыть тевс минек шкастонтькак.
4.58.1
Воздушной шарось.
4.59.1
Неень воздушной шаронть пештнесызь шожда газсо—• водородсо, кона малав овсе а ютыоболочканть пачк.
Оболочканть ланга шарось вельтязь кеме сеткасо.
Ало сонзэ эйс сюлмазь карзина, косо аштить ломатне ды весе мезе сыненст эряви.
Шарось те кепети верев секс, што сон воздухонть коряс седе шождыне.
4.60.1
Воздушной шарось может кепетеме пек верев.
Но обыкновенной воздушной шарсо — аэростатсо — ломатне кепететсть ансяк 10800 метрань сэрьс.

<pgNo>62</pgNo>
Но те сэрьсэнтькак воздухось»истямо чуро, што сон опасной ломанентень.
4.61.1
Штобу кепедевемс седе покш сэрьс, эряви специальной воздушной шар — стратостат (41 рис,).
Стратостатось ашти воздухонь пек покш шарокс, пештязь секе жо шожда газсонть — водородсонть, конань эйсэ пештяви обыкновенной воздушной шароськак.
Стратостатонть ало сюлмазь аволь панжадо карзинка,
но кеместэ пекставиця шаронь кондямо металлической гондола.
Гондоласонть аштиця ломатне лексить се кислородсонть, конань сынь сайсызь мартост специальной приборсо.
4.62.1
41 рис.„СССР“ стратостатось.
4.63.1
Минек СССР-сэ стратостат васенцеде строязь 1933 иестэ.
Сентябрянь 30 чинь маней валскестэ „СССР" стратостатось колмо отважной исследователь марто кепететсь Московонть вельксэс.
Ниле часонь ютазь сон пачкодсь 19300
метрань сэрьс.
Истямо сэрьс эзь 
кепедевкшне еще кияк мирэнть лангсонть.
Воздухка ливтницятне радио вельде кучсть рапорт стратостатонть эйстэ моданть лангс эсь изнямодост воздушной сэрьтнесэ.
Чокшнентень
стратостатось парсте валгсь Московдонть аволь васов.
4.64.1
„СССР“ стратостатонть ливтямозо лиссь пек покш событиякс весе мирэнтень, кода советской науканть ды
техниканть торжества.
4.65.1
Воздушной корабля.
4.66.1
Воздушной кораблясь, или дирижаблясь, кувака.
Истямо форманть пингстэ сон седе парсте лазы воздухонть (42 рис.).
4.67.1
42 рис. Дирижабля.
4.68.1
Дирижаблянть оболочканзо потсо ашти газ — водород.
Дирижаблянть ало кемекстазь гондола, косо аштить ломатне.
Дирижаблясонть улить моторт ды сонзэ можна ветямс.
<pgNo>63</pgNo>
4.69.1
Воздушной кораблясонть можна теемс пек покш ливтямот.
1926 иестэ знаменитой учёной путешественникесь Амундсен ливтясь дирижаблясо Северной полюсов.
Дирижаблясь ульнесь воздухсо 71 част ды парсте велявтсь мекев.
4.70.1
Кувать шкас минек арасельть дирижаблянок.
Но ней минь строятано ды минек улить эсинек дирижаблянок.
Сынь миненек эрявить народной хозяйстванть туртов ды научной исследованиятнень кис.
Дирижаблятне миненек эрявить минек масторонть оборонанзо кис капиталистнэнь эйстэ, конатне пейть порить минек Союзонть лангс ды анокстыть лангозонок каявомо.
4.71.1
Карматано кемекстамо минек масторонть оборонанзо!
4.72.1
Вармась.
4.73.1
Воздухось зярдояк а ашти ве таркасо.
Сон свал движениясо.
Воздухонть те движениясь улияк вармась.
4.74.1
Вармась пуви эрьва ёнов.
Юг ёндо пуви южной варма, север ендо — северной варма ды лият.
Варманть направлениянзо содасызь особой приборсо, конанень мерить флюгер (43 рис.).
4.75.1
43 рис. Флюгер. 
4.76.1
Вармась пуви эрьва кодамо вийсэ.
Эрси лавшо варма, сон а ламодо лыкавты лопатнень.
Виев вармась лыкавты чувтнэнь покш тарадтнэнь.
Те сон урны вальмало.
Эрси истямо вийсэяк варма, кона лыкавты чувтт ды лоткавты ломаненть молемстэ; те — буря.
4.77.1
Моданть лангсо истя жо эрсить урагант.
Ураганось таргси модасто чувтт, яжи кудот ды канды овсе калавтома.
Ураганось—пек стака бедствия.
Урагантнэ сех сеетьстэ эрсить южной мастортнэва, минек сынь
эрсить пек чуросто.
4.78.1
Лавшо вармась пуви 4—5 метрат секундас, виев вармась—11—13 метрат секундас.
Ураганось пуви пек покш скоростьсэ—35 метрадо ламо секундас.
<pgNo>64</pgNo>
4.79.1
Природасонть вармась теи покш робота.
Сон кантни песоконть, кона теевсь пандонь породатнень каладомадонть, ды канды эйсэнзэ эрьва кодамо таркава.
Истя морятнень чирева теевить песоконь дюнат, пустынятнесэ жо— песоконь бархант.
4.80.1
Молиця песоктне кандыть зыян хозяйствантень, секс сынст каршо бороцить.
Тень кис озавтнить чувтт ды кустарникть, конатне -лоткавтыть песоктнень молемаст.
<pgNo>65</pgNo>
4.81.1
Варманть роботазо хозяйствасонть.
4.82.1
Кезэрень пингень шкасто ломанесь кармавтызе роботамо варманть эсь хозяйствасонзо.
Ломанесь нолды тевс варманть кода двигательной вий.
4.83.1
Еще кезэрень пингестэ ломанесь тейсь парусной судна.
Вармась пуви парусонть эйс ды тылкади суднанть веденть ланга.
Истя вармась полавтынзе гребецтнень.
4.84.1
Икелень шкатнестэ парусной кораблятнень ульнесь пек покш значенияст.
Истя парусной^кораблясо Колумб 1492 иестэ васенцеде уйсь Европасто Америкав.
Парусной кораблятнесэ жо 1519 иестэ Магеллан васенцеде тусь моданть перька уйнеме.
Океантнесэ колмо иень перть уйнемадо мейле Магелланонь вете кораблятнестэ вейкесь пачкодсь родинав, весе земной шаронть перька ютамодо мейле (44 рис.).
4.85.1
44 рис. Магелланонь кораблязо.
4.86.1
Паровой машинанть изобретениядо мейле ульнесь теезь „толонь корабля".
Истя мерсть икеле пароходтнэде.
Ды парусной кораблятне кадызь таркаст пароходтнэнень.
Но нейгак улить парусной коряблят.
45 рисункасонть невтезь минек отважной парусной кораблясь „Товарищесь“.
„Товарищесь“ ламо уйнесь океанга.
4.87.1
45 рис. „Товарищ“.
4.88.1
Кезэрь пингень шкасто уш ломанесь нолды тевс варманть виензэ мода лангсояк.
Уш кезэрь пингестэ ульнесть варма ведьгевть (46 рис.).
Вармась велявты ведьгевенть лапанзо.


<pgNo>66</pgNo>

Сынст эйстэ движениясь пачтяви кевтненень.
Кевтне яжить сюронть почтокс.
4.89.1
46 рис. Варма ведьгев.
4.90.1
Меельсь шкастонть минь тейдяно вармань виев двигательть (47 рис.).
Вармась велявты двигателенть лапанзо.
Сынст эйстэ движениясь пачкоди машинантень, конань эйсэ тееви электричества.
Электричествась моли проводтнэва ды роботавты станоктнень ды машинатнень.
4.91.1
47 рис. Вармань двигатель.
4.92.1
Истя варманть виезэ нолдави тевс народной хозяйствасонть.
4.93.1
МЕЗЕСТЭ АШТИ ВОЗДУХОСЬ.
4.94.1
Сень кувалт вопросонть, мезестэ ашти воздухось, васенцеде учёнойтне толковизь а ламодо 150 иеде теде икеле.
Учёнойтне невтизь, што воздухось сех пек ашти кавто газсто.
Вейкесь неть газтнэстэ лезды паломантень — сонензэ мерить кислород.
Омбоцесь а лезды паломантень — сонензэ мерить азот.
Воздухсонть истя жо ули аволь ламо углекислой газ.
4.95.1
Ванносынек васня кислородонть ды углекислой газонть свойстваст, мейле жо опытсэ тонавтнесынек воздухонть составонзо.
4.96.1
Кислородось.
4.97.1
Воздухсонть кислородось човорязь азотонть марто.
Секс воздухстонть пек стака добовамс ванькс кислород.
Минь добоватано ванькс кислород лия способсо (48 рис.).
4.98.1
48 рис. Кислородонь добовамо.
4.99.1
Опыт.
Путтано пробиркас пенчке вещества, конанень мерить марганцевокислой калий.
4.100.1
Пробирканть пекстасынек пробкасо, конань эйс ладязь суликань мендязь трубка.
Те трубканть пензэ аравтсынек стакан алов, кона пештязь ведте, велявтозь прянзо лангс ды аравтозь ведь марто келей сосудонть потмаксонзо лангс.
4.101.1
Карматано састыне эждеме пробирканть спиртовкань толсо.
4.102.1
Васня трубкастонть лисить ведентень воздухонь пузырнеть, мейле жо кармить лисеме кислородонь пузырнеть.
Сынь кузить ведьсэнть ды а ламонь а ламонь панить веденть стаканонть эйстэ.
Стакансонть яла седе ламо проми газ ды яла седе а ламо ды а ламо кадови ведь.
Зярдо газось паньсы стаканстонть весе веденть, таргасынек трубка пенть стаканонть алдо ды лоткавтсынек эждеманть.

<pgNo>67</pgNo>
Стаканонть алдо вельтясынек конёвсо, таргасынек газ марто стаканонть веденть эйстэ, велявтсынек ды путсынек столь лангс.
4.103.1
Тонгтано те стаканонть эйс ченярдыця чев.
Чевесь кирвази.
Значит, кислородось лезды паломантень.
Теке марто ванькс кислородсо чевесь палы седе валдосто, седе пек воздухсо паломанть коряс.
Значит, кислородось виевгавты паломанть.
4.104.1
Кислородось эряви лексемань кис.
Бути озавтомс кодамояк животной, примеркс чеерь, банкас, косо арась кислород, то сон бойкасто кулы.
4.105.1
Истя жо а карми эрямо кислородтомо ломанеськак.
Больницатнесэ стакасто сэредицятненень врачтнэ макстнить лексемс ванькс кислород.
4.106.1
Углекислой газось.
4.107.1
Кислородтонть ды азоттонть башка воздухсонть ули углекислой газ, куш сонзэ эйстэ пек а ламо.
4.108.1
1 опыт.
Бутылкас путтано пор покольне ды нуртятано разбавленной соляной кислота.
Бойкасто потомдасынек бутылканть пробкасо, конань эйс ладязь мендязь трубка.
Те трубканть пензэ нолдасынек ведь марто стаканс, кода невтезь 49 рисункасонть.
Ведентень лисить трубкастонтьгазонь пузырнеть.

<pgNo>68</pgNo>
Те лиси углекислой газось.
Те истя жо цветтэме газ.
4.109.1
49 рис. Углекислой газонь добовамо.
4.110.1
Нолдасынек газоотводной трубка пенть пачк невтиця известковой ведь марто стаканс.
Стакансонть известковой ведесь бутралгады.
Значит, углекислой газось бутралгавты известковой веденть.
4.111.1
Нолдасынек ней газоотводной трубканть пензэ „чаво" стаканс ды вельтясынек сонзэ суликасо.
Трубкаванть лиси углекислой газ ды пешти стаканонть, куш тень минь а несынекак, секс што те газось цветтэме.
Нолдатано стаканонть эйс палыця чевне.
Чевнесь мади.
Стакансонть ней ашти углекислой газ.
Углекислой газось паломантень а лезды.
4.112.1
Снартсынек углекислой газонть валомо те стаканонть эйстэ лия, „чаво“ стаканс.
Тейсынек тень истя, кода валыть веденть.
Ней нолдасынек палыця чевненть се стаканонтень, косо ульнесь воздух.
Чевнесь мади.
Значит, те стакансонть воздухонть таркас ней ашти углекислой газось.
Нолдасынек палыця чевненть секе жо стаканонтень, косо ульнесь углекислой газось.
Чевнесь палы.
Значит, те стакансонть углекислой газонть таркас ней ашти воздух.
4.113.1
Истя минь нуртинек углекислой газонть стакансто стаканс ведь ладсо.
Миненек те теевсь секс, што углекислой газось воздухонть коряс седе стака.
4.114.1
Углекислой газ воздухсонть ули эрьва косо.
Но сех ламо углекислой газдонть эрямо помешениятнесэ.
Сех пек ламо углекислой газ комнатасо, косо пурнавкшныть ламо ломать.
Минек классонтькак воздухсонть ламо углекислой газ.
Аравттано классонть валдо известковой ведь марто блидине.
Куроксто минь нейсынек, што веденть ланга появась
ашо келькш.
Те келькшесь появась углекислой газонть эйстэ, кона ули воздухсонть.
Те секс, што углекислой газось бутралгавты известковой веденть.
Истя свал можна содамс углекислой газонть.
4.115.1
Но мекс углекислой газдонть седе ламо эрямо помещениянь воздухсонть?

<pgNo>69</pgNo>
4.116.1
2 опыт.
Сайдяно валдо известковой ведь марто стаканнэ.
Карматано суликань трубкииень или олгинень пан вамо известковой ведентень се воздухонть, конань минь нолдатано эсь эйстэнек лексемстэ.
Стаканнэсэнть известковой ведесь бутралгады.
Значит, лексемстэ минек эйстэ лиси ламо углекислой газ.
4.117.1
3 опыт.
Нолдатано уське вельде палыця свеча стаканс ды вельтясынек сонзэ суликасо.
Свечась палы, но шкань ютазь мади, секс што стакансонть воздухонть эйсэ майшсь весе кислородось.
Таргасынек свечанть стаканстонть, каятано эйзэнзэ а ламошка валдо известковой ведь ды шолдорясынек.
Ведесь стакансонть бутралгады.
Значит, паломсто воздухсонть тееви углекислой газ.
4.118.1
Ней чарькодеви, мекс эрямо помещениятнень воздухсонть ламо углекислой газ.
Сон появи воздухонтень лексемстэ ды паломсто.
4.119.1
Опыт, кона невти воздухонть составонзо.
4.120.1
Кислородонть ды углекислой газонть свойстванзо ванномадо мейле тейдяно опыт, кона невти воздухонть составонзо (50 рис.).
4.121.1
50 рис. Опыт, кона невти воздухонть составонзо.
4.122.1
Опыт.
Суликань келей сосудс нуртятано валдо известковой ведь.
Веденть лангс путтано келей пробка,' конань лангс педявтозь аволь покш палыця свеча.
Свечанть вельтясынек бутыльсэ, конань потмаксозо керязь, бутыленть потомдасынек пробкасо.
4.123.1
Свечась бутыльсэнть палы, секс што воздухсонть ули кислород.
Свечанть паломсто кислородось карми маштомоды тееви углекислой газ.

<pgNo>70</pgNo>
Зярдо машты малав весе кислородось, кона ашти бутыльсэнть, свечась мади.
4.124.1
Свечанть паломсто появазь углекислой газонть саи известковой ведесь, секс ведесь кузи бутыльсэнть.
Теке марто бутыльсэнть кузезь ведесь зани малав истянь тарка, зяро занясь паломсто ютавтозь кислородось.
Лия тарканть бутыльсэнть зани сех пек азотось.
4.125.1
Точной опытнэсэ невтезь, што воздухсонть улить кавто тазт ды што кислородтонть воздухсонть а ламодо седе ламо 1/5 пельксэнть коряс, азоттонть жо малав 4/5 пелькст.
5.1.1
IV. ЭЛЕКТРИЧЕСТВАСЬ ПРИРОДАСОНТЬ.
5.2.1
Весе содасызь пургине марто пиземень картинанть.
Менелесь вельтязь раужо тучасо, валы пиземе, кивчкаи ёндол (51 рис.), марявить пургинень пек виев зэрнемат.
5.3.1
51 рис. Ёндол (вень фотографиянь коряс).
5.4.1
Суеверной ломатне пелить пургинеденть.
Кезэрь пингестэ ломатне арсесть, што пургиненть кучи пургинень пазось.
Кежиявты пазось ды кучи моданть лангс пургинеть ды ёндолт.
5.5.1
Ды минек шкастояк чопода ломатне арсить, што пургинесь эрси секс, што Илья-пророкось артни менельганть колесницасо ды ёртни моданть лангс толонь налт — ёндолт.
5.6.1
Мезе те ёндолось ды пургинесь.
5.7.1
1752 иень кизна американской учёной Франклин лиссь пургинень пингстэ паксяв ды нолдызе эсь знаменитой змеензэ.
Сон саизе мелензэ содамс, мезе истямо ёндолось.


<pgNo>71</pgNo>
5.8.1
Франклинэнь змеесь теезель шёлконь покш пацясто ды сонзэ версе песэнть ульнесь пштилгавтозь металлической стержень.
Змеесь нолдазель мушконь кеме суре вельде, кона сюлмазель металлической ключе.
Ключенть эйс истя жо сюлмазель шёлконь паця, конадо Франклин кирдськак змеенть.
5.9.1
Зярдо пелесь ютась змеенть велькска, Франклин ветизе суронзо ключентень.
Ключенть эйстэ кирнявтсь вишка ёндол — электрической сятко, ды марявсь лавшо пакштордома.
5.10.1
Истя Франклин васенцеде содызе, што ёндолось — те пек покш электрической сятко, пургинесь жо пек виев пакштордома те сятконть эйстэ.
5.11.1
Седе тов учёнойтне невтизь, што ёндолось ды пургинесь теевить вейке шкасто.
Ды бути минь ёндолонть нейсынек седе икеле пургиненть марявомадонзо коряс, то те секс, што светэсь миненек пачкоди седе бойкасто звуконть коряс.
5.12.1
Сень содазь, мезе истямо ёндолось ды пургинесь, наукась ливтинзе лангс пургинеденть ды ёндолдонть религиозной предрассудкатнень толктомочист.
5.13.1
Громоотвод.
5.14.1
Пургиненть пингстэ ёндолось кирнявтни или кавто пельтнень юткова или пеленть ды моданть юткова.
Ёндолось модас вачкодевезь может кирвастеме кудо, маштомо ломань.
Ёндолонть эйстэ ванстыть громоотводсонть.
Громоотводонть изобрел Франклин.
5.15.1
Франклин тейсь истямо опыт.
Сон мода потс васов чувсь сэрей металлической стержень.
[!!]Пургиненть пингстэ ёндолось лоштявиль те стерженентень ды туиль сонзэ эзга мода потс.
Те ульнесь васенце громоотвод.
5.16.1
Франклин мерсь нолдамс сонзэ теевть громоотводонть сэрей зданиятнень ванстомань кис.
Зярдо кармасть нолдамо тевс громоотводтнэнь, то лиссь, што ёндолось седе чуросто вачкоди сеть зданиятнес, конатнень ули громоотводост, бути жо вачкодинь то громоотводонть эйс, конань эзга видьстэ туи модантень.

<pgNo>72</pgNo>
Громоотводтнэнь васня кармасть нолдамо тевс Америкасо, мейле жо Европасояк.
Минек шкасто громоотводтнэ паролгавтозь ды сынст нолдыть тевс эрьва косо ёндолдонть ванстамонь кис (52 рис.).
Громоотводтнэнь пингстэ ёндолось аволь опасной.
Минь можем ней ёндолонть лангсо ветямо управления, минь тейдяно ёндолонть кунсолыцякс.
5.17.1
52 рис. Фабричной трубасо громоотвод.
5.18.1
Электричествась народной хозяйствасонть.
5.19.1
Владимир Ильич Ленин кортась: „Коммунизмась — те советской власть плюс весе масторонть электрификациясь" Ленинэнь те указаниязо апак лотксе ютавтови тевс минек строительствасонть.
5.20.1
Минек масторось вельтявсь электрической станциянь сетьсэ.
Сынь роботыть уштомапельсэ, сынст эйсэ тевс нолдави прыця ведень виесь ды мик варма виесь.
Электростанциятне максыть электричества фабрикатнес ды заводтнэс, колхозтнэс ды совхозтнэс, робочеенть ды крестьянинэнь эрямо кудос.
5.21.1
Элекгрификациясонть минек масторось тейсь пек покш успехт.
Ансяк Днепровской электростанциясь ней максы электричества царской Россиянь весе электростанциятнень коряс седе ламо.
Весе жо минек электростанциятне теить электричества царской Россиянь весе экектростанциятнень
коряс малав 22 раз седе ламодо.
[!!]Ды кеветееце таркастонть, конань занилизе царской Россиясь электричествань производстванть коряс, Советской Союзось лиссь ней омбоце таркас весе мирэнть лангсо.
6.1.1
V. РАСТЕНИЯТНЕНЬ ЭРЯМОСТ.
6.2.1
Кода эрить растениятне рана тунда.
6.3.1
Сась тундось.
Яла седе пек эжди тундонь чись.
6.4.1
Чувтне ды куракштне аштить еще штадокс, сынст лангсо арасть еще а лопат, а цветт, но сынст лангсо уш буйкстыть почкатне ды куроксто сынь вельтявить пиже лопинесэ ды цветкасо.


<pgNo>73</pgNo>
6.5.1
Почкатне.
6.6.1
Сездьтяно бузинань тарад.
Сонзэ лангсо ламо почкат (53 рис.).
6.7.1
53 рис. Бузинань почкатне пургондамодо икеле ды пургондамонть ушодомсто.
6.8.1
Но аволь весе неть почкатне вейкеть.
Веенст почкатне седе вишкинеть, омбонстнэ седе покшт.
Васенцетне — те лопань почкат, омбонстнэ
жо — цветкань почкат.
6.9.1
Карматано лопань почканть панжомо.
Лангсто сон вельтязь кедень кондямо чешуйкасо.
Почканть потсо ашти недьксэнь ды лопинень зачатка.
Лопинень почка стоить мейле касы тарад пиже лопа марто.
6.10.1
Цветкань почкась истя
жо вельтязь чешуйкасо.
Почканть потсо ашти цветкань зачатка.
Цветкань точкастонть мейле касы цветка ды лопа марто тарад.
6.11.1
Лопиямось.
6.12.1
Интересна ваномс, кода минек чувтне ды куракштне вельтявить лопасо.
6.13.1
Васня почкатне буйкстыть, сынь теевить яла седе покшокс ды покшокс.
Чешуйкатне а ламонь а ламонь келемить ды меельсекс почкастонть лиси пиже.
Почкась панжовсь.
6.14.1
Панжозь почкастонть неявить мелкой сормсевезь лопинеть.
Сынь а ламонь а ламонь келемить ды теевить истямокс, кодамокс минь тонадынек нееме лопатнень минек чувтнень ды куракштнень лангсо.
Растениятне вельтявить лопасо.
Истя тееви лопиямось.
6.15.1
Цветямось.
6.16.1
Ламо чувтт ды куракшт кармить цветямо уш рана тунда.
Рисункатнесэ невтезь минек кона-кона чувтнень ды куракштнень цветкаст, конат цветить тунда рана: калень „эрбинетне", пешксэнь ды тополень „пилекстнэ“ (54, 55, 56 рис.).
6.17.1
54 рис. Калень цветкатне.
6.18.1
55 рис. Пекшсэнь цветкат.
6.19.1
56 рис. Тополень цветкат.
6.20.1
Неть растениятне кармить цветямо натой ламодо седе икеле лопатнень появамонть коряс.




<pgNo>74</pgNo>

6.21.1
Тундонь васень цветкатне.
6.22.1
Рана тунда цветить кона-кона тикшень растениятне.
Кить жо неть тундонь первенецтнэ?
6.23.1
Рана тунда малав эрьва косо сёвонев почва лангсо можна вастомс растения, конанень мерить од ава лопа(57 ды 58 рис.).

<pgNo>75</pgNo>
Од ава лопась цвети еще лопатнень появамодо икеле.
Сонзэ цветэнзэ тюжат, а ламодо молить весеменень содавикс одуванчикенть цветэнзэ ёнов.
Од ава лопанть лопанзо появить седе позда.
Сынь интереснойть сеньсэ, што лангсто сынь пижеть ды валанят, алдо жо вельтязь теке ашо кендесэ.
Бути путомс од ава лопанть щека ёжос, то алдо сон маряви лембекс, верде жо кельмекс.
Секс кармасть меремеяк тензэ: од ава лопа.
6.24.1
57 рис. Од ава лопась рана тунда.
6.25.1
58 рис. Од ава лопась кизна.
6.26.1
Од ава лопанть мода потсо ули эчке ды рашков корневищазо, конань эйсэ еще ютазь иенть эйстэ пурнавозь питательной веществат.
6.27.1
Питательной веществань запаст пурназь
лияяк рана цветиця растениянь мода потсо
пелькстнэсэ: хохлатканть
клубеньсэ, галань чурькань луковицасо.
Питательной веществань запастнэ эрявить растениянтень рана тунда сонзэ касоманзо туртов.
6.28.1
Рана тундонь цветкатне бойкасто лоткить цветямодо, секс сынст эряви неемс шкастонзо.
Кизна сынст уш а нейсыть.
6.29.1
Кода касы видметнестэ растениясь.
6.30.1
Тунда минек Союзонь певтеме паксятнесэ моли видемась.
Те — сех важной велень хозяйствань кампания.
Видезь видметнестэ касыть растениятне, конат максытькак тенек урожаенть.
6.31.1
Зярдо видмесь понги кавшаня ды летьке почвас, косо сатышка лембе, сон поти ведь, буйксты ды пургонды.
6.32.1
59 рис. Розень видменть пургондамозо
6.33.1
Растениясь касы зародышенть эйстэ, кона ули эрьва видмесэнть.
Истя, бути саемс ведьсэ лопавтезь кснав, лутамс лангстонзо кедненть ды мейле явомс видмень кавто
пелькстнэнь, то сынст ютксо можна неемс вишкине почкине ды кореннэ.
<pgNo>76</pgNo>
Почкинесь вейсэ семядолянть марто теить растениянь зародыш.
Сон эрси розень видмесэяк.
Зародышесь эри сеть веществатнень вийсэ, конат улить видмесэнть ды сонзэ эйстэ а ламонь а ламонь касы растениясь.
6.34.1
60 рис. Пургондазь чинжарамонть корёнозо сови почвас.
6.35.1
Опыт.
Штобу ванномс, кода пургонды видмесь ды кода видместэ касы од растениясь, тейдяно истямо опыт.
Сайдяно кавто суликань стакант.
Эрьва стаканонть сюлмасынек верде марлясо или чуро материянь пацинесэ.
Марлянть или пациненть лепштясынек а ламодо стаканонть потс.
Кавонест


стакантнэс нуртятано ведь.
Ведь нуртятано зняро, штобу сон токаволь марлянть или пациненть эйс.
6.36.1
Вейке стаканонтень марлянть лангс путтано кснавонь видметь, омбоцентень — розень или товзюронь.
Шкадо-шкас карматано нуртнеме стакантнэс ведь.

<pgNo>77</pgNo>
карматано ванномо, кода пургондыть видметне ды кода видместэнть касы од растения.
6.37.1
Растениянть корёнонзо.
6.38.1
Кода пургонды видмесь, сонзэ зародышесь эри сеть питательной вешестватнесэ, конат аштить видмесэнть.
Но вана почванть эйс видезь видметне пургондасть.
Видметнень эйстэ кассть од растеният.
Сынь нолдасть корёнт кавшаня моданть эйс.
Почвась вельтявсь растениянь изумрудной пижесэ.
Видмень запастнэ ^машст.
Кода ды мейсэ ней эри од растениясь?
6.39.1
Растениясь добови веденть ды питательной салтнэнь почванть эйстэ.
Сон добови сынст эсь корёнсонзо.
Ванносынек, кодат эрсить корёнт эрьва кодат растениятнень.
6.40.1
61 рисункасонть невтезь эрьва кодамо культурной растениянь корёнт.
Кодат покшт корёнтнэ! Кода келемить сынь келес ды сэрьс! Кода пелить сынь почванть!

<pgNo>78</pgNo>
6.41.1
61 рис. Чинжарамонь, свёклань ды розень корёнт.
6.42.1
Чинжарамонть ули главной корёнозо, кона нолды тарадт.
Истямо корёнонтень мерить стержневой.
6.43.1
Свёкланть корёнозо истя жо стержневой, сон истя жо тарадыи.
Но те эчке ды сочной корён.
Сонзэ эйсэ пурназь питательной веществань запаст.
Свёклань корёнось сави лгрок кладовоекс.
Истямо жо значениязо репсэнь корёнонтькак, куш сон формань коряс лиятаяк.
6.44.1
Розенть корёнонзо аволь истят,
кодат чинжарамонть ды свёкланть.
Розенть главной корёнозо арась.
Сонзэ корёнонзо молить моцька ладсо.
Истят корёнтнэнень мерить моцькань кондят.
6.45.1
Бути парсте ванномс растениятнень корёност, то можна муемс сынст лангсо пек вишкине корёнонь черть (62 рис.).
Корёнонь чертнесэ растениясь поти почвастонть веденть ды сонзэ эйсэ солавтозь питательной салтнэнь.
6.46.1
62 рис. Корёнонь чернетне горчицань корёнтнэсэ.
6.47.1
Бути сеземс корёнонь чернетнень, то растениясь колави.
Вана самай секс растениятнень лия таркав озавтомсто, примеркс, парниктнесэ ды эмеж пиретнесэ, эряви ваномс сень мельга, штобу а сезнемс корёнонь чернетнень.
6.48.1
Растениянть корёнонзо ламо.
Седеяк ламо корёнтнэнь лангсо корёнонь чернетнеде.
Тень кувалма растениясь седе ламо поти почвастонть ведь ды сонзэ эйсэ солазь питательной салтнэнь.
6.49.1
Но секс што почвасонть яла теке неть питательной салтнэде а ламо, то почванть эряви паролгавтомс, путомс сонзэ эйс питательной салт.
6.50.1
Почванть парсте сокамосонть-изамосонть ды удобрениясонть кастасынек минек паксятнень урожаест!

<pgNo>79</pgNo>
6.51.1
Растениянь пиже лопатне.
6.52.1
Кие кенярдозь эзь вано пижолдыця паксянть лангс, пиже цветиця луганть лангс, видень пиже шумиця лопатнень лангс! Но весе ли содасызь, мекс растениятнень лопаст пижеть?
Опыт.
Сайдяно почва марто кавто сёвонень чакшкеть или кавто жестень банкат.
Валсынек почванть ведьсэ ды видтяно почванть эйс кодамояк растениянь, примеркс, кснавонь или пинемень видметь.
Вейке
чакшкенть аравтсынек
чинь каршо, омбоценть
жо чопода таркас, козонь
овсе а токи чинь валдось.
6.53.1
Зярояк чинь ютазь минь несынек, што кавонест чакшкетнесэ видметне пургондасть ды сынст эйстэ кассть од растениинеть.
Но кодамо сынст ютксо а вейкетьчись! (63 рис.).
6.54.1
63 рис. Растениятне, конатне кассть чопода таркасо (керш ёно) ды валдо таркасо (вить ёно).
6.55.1
Растениятне, конатне кассть валдо таркасо, — нормальнойть, пижеть.
6.56.1
Растениятне жо, конат
кассть чопода таркасо,—
кувакат, валдо-тюжат,
пиже эйсэст арась.
Значит, растениятне пижелгадыть ансяк валдонь каршо.
Пижелгадыть жо растениятне секс, што валдосонть сынст эйсэ тееви пиже красиця вещества.
Вана мекс растениянь лопатне пижеть.
6.57.1
Пиже растениятне — чинь эйкакшт.
Сынь чивтеме а касыть.
Тень содасы эрьва земледелецэсь ды сон а карми кастомо пиже растеният тосо, козонь а токи чись.
Тосо а пурнат урожай.
Весе содасызь, што чинь валдовтомо пиже растениятне а касыть, но мекс пиже растениятненень эряви валдось, сеетьстэ а содасызь.




<pgNo>80</pgNo>
6.58.1
Сядо иешкадо теде икеле ульнесь содазь, што растениятне питательной веществат саить аволь ансяк почват тонть, но воздухонть эйстэяк.
Ульнесь содазь, што пиже растениятне саить воздухонть эйстэ углекислой газ ды саить эйсэнзэ ансяк валдонть пингстэ.
6.59.1
Веденть ды сонзэ эйсэ солазь питательной салтнэнь растениясь добови почвастонть корёнтнэсэ.
Углекислой газонть жо растениясь добови воздухонть эйстэ лопатнесэ.
Углекислой газсонть ды ведьсэнть, растениянь ниже лопатнесэ валдонть каршо тееви питательной вещества — крахмал.
Вана мекс пиже растениятненень эряви валдо.
6.60.1
Кодат недькст эрсить эрьва кодат растениятнень.
6.61.1
Весе растениятнень, конат касыть природасонть, можна явомс колмо покш группас: тикше растеният, куракшт ды чувтт.
6.62.1
Тикше растениятне, лиякс меремс тикшетне, явтавить сеньсэ, што весемень сынст ули чевте тикше недьксэст.
Куракштнень жо ды чувтнень недьксэст калгодо чувтонь.
6.63.1
Но мезде аволь вейкеть чувтне ды куракштне?
Бути варштатадо тынь кодамояк чувто лангс, примеркс пекше, килей лангс, то тынь несынк, што сонзэ ули вейке главной недьксэзэ — ствол, конань эйстэ касыть моргот.
Куракштнень жо, примеркс, каленть, пешксэнть истямо стволост арась, сынст недькстнэ молить корёнонть эйстэ пучоксо.
Вана стебельтнень строенияст кувалт явтытькак чувтнень ды куракштнень.
6.64.1
Сех ламо растениятнень ули видьстэ аштиця недьксэст.
Но кона-кона растениятнень эрси понавиця ды алга ацавиця недьксэст.
Понавиця недькс ули, примеркс, фасоленть, комолянть.
Те — кувака ды лавшо недькс.
Истямо недьксэсь понави кодамояк кеме нежень перька
ды ливти лопанзо чинь каршо.
Мода ланга молиця недькст улить, примеркс, куяртнэнь.
Те истя жо кувакат ды лавшо недькст, но сынь ацавить моданть ланга.
6.65.1
Велень хозяйствань практикасонть понавиця недькс марто растениятнень, примеркс фасолентень, пандятнень лангс тонгонить чувтонь нежеть.
Мода ланга ацавиця недькс марто растениятнень, примеркс, куяртнэнь, путнесызь вейкест-вейкест эйстэ седе васов, штобу сынст недьксэст ацавольть моданть ланга.


<pgNo>81</pgNo>
6.66.1
Недькстнэ кирдить лопатнень ды ливтить сынст валдонтень.
Но растениянь недькстнэнь ули лия значениясткак.
Штобу тень содамс, тейдяно истямо опыт.
6.67.1
Опыт.
Бутылкас или стаканс нуртятано а ламошка ведь марто якстере чернила ды путтано сынст эйс лопа марто тарадкеть.
6.68.1
Омбоце чистэнть эряви таргамс тарадонть черниластонть ды керямс сонзэ кувалт ды трокс.
Карми неявомо, кода красявсь недьксэсь якстере черниласо.
Якстерьгадсть лопанть санонзояк.
6.69.1
Те опытэсь невти, што недьксэнть эзга корёнстонть лопатненень кепети ведесь ды сонзэ эйсэ солавтозь веществатне, конатнень растениясь поти эсь корёнсонзо почванть эйстэ.
6.70.1
Ведень испарениясь растениятнесэ.
6.71.1
Сеть салтнэ, конатнень растениясь поти веденть марто почванть эйстэ, кадовить растениясонть.
Минь сынст мусынек, зярдо пултасынек растениянть: пултамодо мейле кадовикс куловось улияк минеральной салокс.
Ведесь жо, конань растениясь поти почвастонть, аволь весе кадови растениянть эйс.
Ламо ведь коськи лопатнева.
Кода растениясь кости веденть, можна неемс вана истямо опытстэ.
6.72.1
Опыт.
Лопа марто растениянь аволь покш тарад путтано ведь марто пробиркас.
[opt]Веденть лангс нуртятано оень слой, штобу ведесь илязо коське.
Тешкстасынек ведень
уровененть пробиркасонть.
Чинь-кавтонь ютазь карми неявомо, кода алкалгадсь пробиркасонть ведень уровенесь.
Те лиси секс, што растениясь поти веденть ды кости эйсэнзэ лопасонзо.
6.73.1
Растениятне теить ведентень ламо испарения.
Культурной растениятнень марто ве шкасто костить веденть сорняктнеяк ды теньсэ костить почванть.
Секс коськенть каршо бороцямосонть пек покш значениязо сорняктнень каршо бороцямонть.
6.74.1
Цветкатнеде, насекомойтнеде ды вармадонть.
6.75.1
Цветиця вишнянь садсо.
6.76.1
Вишнясь цвети тунда.
Вишнянть тарадсонзо пек ламо ашо цецят.
Те — тундонь васень цецят минек садсо.
Цецятнень велькссэ бызнэзь чарыть мекштне, ливтнить цветкаст) цветкас.


<pgNo>82</pgNo>
6.77.1
Сездтяно вишнянь цветка ды вансынек, кода сон теезь (64 рис.).
6.78.1
64 рис. Вишнянь цветкась керязь (покшолгавтозь).
6.79.1
Васняяк сельмс каявить цветкань ашо лепестоктнэ.
Ленестоктнэде вете, эйстэст тееви венчик.
6.80.1
Варштатано цветканть потс.
Тосо минь нейдяно ламо тычинкат.
Эрьва тычинкась ашти сурестэ версе песэнзэ тюжа пыльник марто.
Те пыльниксэнть кенери пек мелкой пыльца.
Зярдо пыльцась кенери, пыльникесь пукштяти
ды иыльцась певери пыльникенть эйстэ.
Цецянть куншкасо неяви пестик.
Вишнянь цветкасонть вейке пестик.
Еретикенть алсе пезэ келей.
Те — завязь.
Завязенть эйстэ моли столбине, конань версе песэ ашти рыльца.
6.81.1
Бути вансынек ней минь цветканть алдо, то минь нейдяно мелкой пиже лопинеть.
Те — чашелистикть.
Чашелистиктнеде вете.
Сынст эйстэ ашти чашечкась, кона вельти цветканть ушо ёндо.
6.82.1
Минь ней содасынек, кода теезь вишнянь цветкась.
Но мезть тейнить цветкатнень лангсо мекштне, конатнеде истя ламо ливтнить вишнянь садсонть?
Вишнянь ашо цветкатне манить мекштнень сеньсэ, што неть цветкатнесэ ули тантей сок.
Вана те тантей соконть мельга ливтитькак мекштне цветканть лангс.
6.83.1
Но цветкатнень лангс мекштнень сакшномась канды лезэ растениянтеньгак.
Зярдо мекшесь ливти цветканть лангс тантей соконть мельга, сонзэ понав телынезэнзэ педи пыльникстэ певериця пыльцась.


<pgNo>83</pgNo>
6.84.1
Зярдо жо мекшесь ливти ды озы лия цветка лангс, то пыльцась, конань сон кандызе, педи те цветканть пестикень рыльцантень.
Истя мекштне кантнить пыльцанть ве цветкасто омбоцес.
Истя мекштнень вельде моли вишнянь цветкатнень опылениясь.
Ансяк цветканть опылениядонзо мейле завязенть эйстэ карми касомояк весеменень тыненк
содавикс вишнясь, кона кенери кизэнь куншкане.
6.85.1
Цветиця розень паксясо.
6.86.1
Розесь цвети кизна.
Розень цветканть арась венчикезэ (65 рис.).
Сон ашти цветкань кавто чешуйкасто, колмо тычинкасто ды кавто перистой рыльца марто пестикстэ.
6.87.1
65 рис. Розень цветкась (покшолгавтозь).
6.88.1
Цветиця розень паксянть вельксстэ тынь а нейдядо цветкасто цветкас ливтниця мекшть.
Кода жо кантневи розень пыльцась цветкасто цветкас?
6.89.1
Моледе кизна паксяв, косо цвети розесь.
Паксянть велькссэ тынь нейдядо тюжа пыльцань пель.
Те — розень пыльцась.
Вармась пуви сонзэ пукштятезь пыльниктнестэ ды кантни цветкасто цветкас.
Розесь, кода ламо лия растениятнеяк, конатнень арась венчикест, опыляви варманть вельде.
6.90.1
Ансяк опылениядо мейле розень завязенть эйстэ касыть зёрнатне, конатнень урожаест пурныть кизэ куншкане.
6.91.1
Культурной растениятнень развитияст.
6.92.1
Минек ламо растениятне, тунда паксяс или эмеж пирес видемадо мейле, теке кизэнть жо цветитькак ды максыть плодт ды видметь.
Истят, примеркс, пинемесь, сурось, лёнось, кснавось, фасолесь ды лият.
Весе неть растениятне ютасызь эсь развитияст видместэ видмес ве кизэнь перть ды мерить тенст ве иень растеният.
6.93.1
Лия растениятне, кода примеркс, свёклась, репсэсь, морковось, ютасызь эсь развитияст видместэ видмес кавто кизэнь перть.
Васень кизэстэнть сынь кастыть эчке корён, нирькине недькс ды эйстэнзэ туиця лопат.
Ансяк омбоце кизэстэнть сынь цветить ды кенерстить плодт ды видметь.
Весе истят растениятненень мерить кавто иень.


<pgNo>84</pgNo>
6.94.1
Меельсекс, улить растеният, кода, примеркс, умарина, груша, конат кармить цветямо ансяк сестэ, кода топоди тенст 5 — 6 иеть, лиясто седеяк позда.
Теде мейле сынь цветить ды кандыть плодт эрьва иестэ весе эрямост перть.
Истят растениятненень мерить ламо иень.
6.95.1
Минек культурной растениятнень ютксо, примеркс, тонзюротнень ютксо, -умок уш явтыть ярвой ды озимь товзюро.
Ярвой товзюронть видить тунда, ды секе кизэнть сон каи колос, цвети ды максы плодт.
Озимь товзюронть виднесызь сёксня.
Но сёксня сон ансяк лопат нолды.
Ансяк омбоце кизэстэнть, лов ало теленть ютавтомадо мейле, те товзюрось каи колос, цвети ды максы плодт.
Ды бути видемс озимь товзюронть тунда, сон истя жо каи колос, цвети ды максы плодт ансяк сы кизна.
6.96.1
Но растениятнень развитияст можна нолдамс кода мелеть.
Истя, бути а ламодо пургондавтомс озимь товзюронь видметнень ды мейле кирдемс 40—50-шка чинь перть якшамосо (лембень 2°), то тунда видезь видметнестэ касыть растеният, конат кенерить секе жо кизэстэнть.
Растениянь развитиянть лангсо управлениянь те способонть муизе академик Т. Д. Лысенко ды путсь лем те способонтень — яровизация.
6.97.1
Седе тов лиссь, што можна яровизировамс ярвой товзюронтькак.
Сынст видметнень а ламодо пургондавтсызь, мейле кирдьсызь 7 — 1 5 чить экше таркасо — лембень 5—10°.
Яровизировазь видметнестэ касыть растеният, конат кенерить
зярыя чиде седе курок, а — главной — максыть седе покш урожай.
Среднейстэ Союзонть келес ярвой товзюронть яровизациясь касты урожаенть малав омбоце пель центнердэ гектарс.
Ярвой товзюронь яровизациянть ней ютавтыть 10-шка миллион гектар лангсо, тестэ можна ловомс, зяродо прибави урожаесь минек масторонть туртов.

<pgNo>85</pgNo>
6.98.1
Яровизациясь —советской науканть ды велень хозяйствань практиканть пек покш достиженияст.
Сон лезды тенек истя нолдамс растениятнень развитиясто кода эряви минек хозяйстванок туртов.
7.1.1
VI. ШУМБРАЧИНЬ ВАНСТОМАСЬ.
7.2.1
Штобу улемс минек социалистической обществанть шумбра ды тонавтозь роботникекс, эряви содамс, кода эйкакшонь пингстэ ванстомс шумбрачинть дьисода правильнасто роботамс.
7.3.1
Роботась ды оймсемась школасо.
7.4.1
Ваньксчись ды порядкась классонть — васенце условия шумбрачинть ванстоманзо кис ды парсте тонавтнеманть кис.
7.5.1
Зярдо классонть рудаз ды пуль,— ламо пуль воздухсонтькак.
7.6.1
Минь лексетяно те воздухсонть ды воздухонть марто
таргатано эсинек потс пуленть, пулесь понги минек тевелявс.
7.7.1
Пульсэнть свал улить микробт.
Те — пек мелкой, простой сельмсэ а неявиця жив существат.
Сынст эйстэ ламо пулев воздухсонть.
Зярдо минь лекстятано эсь эйзэнек пулев воздух, микробтнэ понгить минек тевелявс.
Неть микробтнэнь ютксо улить истяткак, конат кандыть орма — тевелявонь туберкулез, или кода сех сеетьстэ мерить,
чахотка.
Туберкулезонть эйстэ кулыть ламо ломать.
7.8.1
Штобу аволь саво лексемс пулев воздухсо, эряви парсте ваньскавтомс воздухонть классо: седе сеетьстэ панжтнемс классонь форточкатнень ды бути вадря ули погодась, сестэ вальмантькак.
Панжадо форточкаванть или вальмаванть
лиси пулев, колавозь воздухось ды сови ванькс, свежа воздух.
7.9.1
Классонть эряви ладс аштемс роботанть экшсэ.
7.10.1
Ламо тонавтницят аволь парсте аштить столенть или партанть экшсэ озадо.
Аштить горбунгадозь, мендявозь.
Ды бути сынь свал истя аштить, то сынст кичкергады котьмерест, ды те кичкергадомась может кадовомо пингень перть.
Эряви тонадомс видьстэ аштеме, а мендявомс ды а горбунгалемс.


<pgNo>86</pgNo>
7.11.1
Ловномсто ды сёрмадомсто ламо тонавтницят пек комить книганть или тетрадканть вельксэс.
Ды бути те эрси свал, то сынст колить сельмест.
Сынь теевить близорукойкс ды беряньстэ неить васов.
7.12.1
[opt]Роботанть экшсэ эряви аштемс озадо истя, штобу валдось аволь пра видьстэ сельмс ды штобу улезэ парсте валдомтозь книгась, конань тынь ловнотадо или тетрадкась, конань эйс тынь сёрмадтадо.
Бути виев валдось пры видьстэ сельмс, тень эйстэ сельтне колавить.
Бути жо валдось ашти удало, то тынк прянк эйстэ сулеесь пры книганть или тетрадканть лангс.
Бути жо валдось ашти вить ёно, то
тетрадканть лангс, конаньсэ тынь сёрмадтадо, пры сулей тынк кеденк эйстэ.
Робота экшсэ сех паро озадо аштемс истя, штобу валдось улевель керш кедь ёно.
7.13.1
Эряви маштомс аволь ансяк ладс роботамо, но ладс оймсемеяк.
Классо кувать озадо аштемадо мейле лезэв ютавтомс физкультминутка, лиякс меремс, теемс зярояк физической упражненият панжадо вальмань пингстэ.
Те свежакстомты ды бодройгавты ёжонть.
7.14.1
Переменасто эряви оймсемс.
Переменасто сех паро оймсемась— те свежа воздухка якамось ды налксемась.
Истямо оймсемадо мейле седе парсте моли тонавтнемась.
7.15.1
Роботась ды оймсемась кудосо.
7.16.1
Ваньксчись ды порядкась эрявить кудосояк.
Эряви свал ваномс сень мельга, штобу кудосо аволь уле пуль ды рудаз, штобу эрьва косо улевель ванькс.
Эряви ванькскавтомс комнатасо воздухонть, сех пек валске марто, удомадонть мейле, ды чокшне, удомадо икеле.
Эряви толковамс кудосонсетненень, бути сынь а содасызь, мекс эряви ванькскавтомс комнатань воздухонть.
7.17.1
Аволь паро, зярдо кудосонть кода понгсь аштить вещатне, книгатне, тетрадкатне.
{!}[!]Эряви теемс эстеть кудосо роботамонь уголнэ, косо бу улевельть весе тынк тонавтнема принадлежностне ды косо можна улевель бу анокстамс максозь уроктнэнь.
7.18.1
Кудосо эряви аволь ансяк анокстамс уроктнэнь ды теемс виень коряс кудо ютконь роботанть, но эряви обязательна оймсемскак.
Сех паро оймсемась — те свежа воздухсо якамось ды налксемась.
Тельня жо теде башка спорт: эень пандо, саласкеть, конькат, лыжат.


<pgNo>87</pgNo>

7.19.1
Эрьва чистэ кавто част обязательна эряви улемс свежа воздухсо.
Но эряви ванстомс эсь прянть простудявомадонть.
Штобу а простудявомс, а эряви пек копачакшномс, но эряви а ламонь а ламонь ды осторожна калямс эсь
теланть.
Чокшне эряви шкастонзо мадемс удомо.
Тынк порава эйкакштненень эряви удомс сутказонзо 10 часто аволь а ламо.
7.20.1
Производствасо робочейтнень трудост ды оймсемаст.
7.21.1
Икеле, зярдо фабрикатне ды заводтнэ ульнесть капиталистнэнь кедьсэ, робочейтне роботакшность чизэнзэ 10—12 частт ды мик седеяк ламо.
Капиталист-азортнэ эксплоатировасть робочейтнень.
Сынь бажасть ансяк сенень, штобу седе ламо прибыль получамс робочейтнень пельде.
Робочейтнень трудост ванстоманть кувалт сынь эзть мелявто.
7.22.1
Кодак ансяк фабрикатне ды заводнэ ютасть Советской государстванть кедьс, советской властесь аравтсь кавксо часонь роботамо чи.
Ней минек фабрикатнесэ ды заводтнэсэ аравтозь сисем часонь роботамо чи, вредной производстватнесэ жо — мик кото часонь роботамо чи.
Минек фабрикатнесэ ды заводтнэсэ мелявтыть робочейтнень трудост ванстоманть кувалт.
7.23.1
[opt]Васняяк мелявтыть сень кувалт, штобу улезэ ванькс.
Сех пек бороцить пуленть каршо.
Ламо фабрикава, кода примеркс, текстильнойтнесэ, эрси еще особой производственной пуль.
Сон тееви роботамсто.
Секс машинатнень
ды станоктнэнь вакссо, косо тееви те пулесь, ладить пылесост, штобу пулесь аволь понго воздухонтень ды робочейтнень тевелявозост.
7.24.1
Штобу свежакстомтомс ды ванськавтнемс воздухонть, теить вентиляция.
Ладить истят трубат, конатнева колавозь ды пулев воздухось таргави ушов, ваньксэсь ды свежась жо сови помещениянтень.
7.25.1
Фабрикатнесэ ды заводтнэсэ машинатнень ды станоктнэнь вакссо опасной таркатнень пирсесызь футлярсо, решоткасо, штобу робочейтне апак фатя авольть понго.
7.26.1
Фабракатнесэ ды заводтнэсэ ваныть истя жо сень мельга, штобу улевель правильной валдомтома.
Валдось илязо пра видьстэ робцчейтнень сельмс, роботамо таркасьжо улезэ парсте валдомтозь.

<pgNo>88</pgNo>
Истя ванстовить робочейтнень сельмест.
7.27.1
Фабрикасо ды заводсо роботамсто тейнить оймсемань кис перерывс Тейнить обедамонь покш перерыв, конаньстэ робочейтне получить обед заводонь или фабрикань столовойсэнть.
Робочейтнень общественной питаниясь минек касы иестэ иес.
7.28.1
Эрьва фабрикасонть ды эрьва заводсонть ули врачебной пункт, косо робочейтненень макснить медицинской лезкс.
7.29.1
Микробтне—заразной ормань возбудительть.
7.30.1
Куватьс ломатне эзть сода, мекс эрсить заразной орматне.
Икеле заразной орматне ульнесть пек сравтовозь.
Миллионт ломать кулыльть ливксэнь, холерань, чумань эпидемиянь шкасто.
[!!]Чамильть цела ошт ды велеть.
Ней жо минек ливкстнэ, холерась, чумась — овсе чуро гостть.
Минь содасынек ней, мекс эрсить заразной орматне ды кода сынст каршо бороцямс.
7.31.1
Учёнойтне муизь, што заразной орматне эрсить микробтнеде.
Микробтне — те пек вишкине, простой сельмсэ а неявиця живой существат.
Сынь истят вишкинеть, што ведь петнявкссо сынст эйстэ может улеме ламо миллионт (66, 67 рис.)
7.32.1
66 рис. Брюшной тифень микробтне микроскоп ало (пек покшолгавтозь).
7.33.1
67 рис. Холерань микробтне микроскоп ало (пек покшолгавтозь).
7.34.1
Микробтнеде кармасть содамо ансяк седе мейле,, кода ульнесь теезь микроскопось (68 рис.).
Те — прибор, конань эйсэ можна ванномс пек вишка предметт.
Сон пек покшолгавты—1000 раз ды мик седеяк ламоксть
7.35.1
68 рис. Микроскоп.
ОКУЛЯР, ТРУБКА, РЕВОЛЬВЕР, ОБЪЕКТИВ, СТОЛЬНЕ, ЗЕРКАЛА, ПОКШ ВИНТ, ВИШКА ВИНТ, ШТАТИВ, ПИЛЬГИНЕ
<pgNo>89</pgNo>
7.36.1
Микробт ламо пулев воздухсо, рудазов ведьсэ ды вообще рудазсо.
Ломаненть телас понгозь микробось теи орма.
Истя, тифеиь микробось ормалгавты тиф ормасо, туберкулезонь микробось ормалгавты туберкулез ормасо.
7.37.1
Ормань теиця микробтне — те минек куломань а неявиця врагонок, конатнень каршо эряви бороцямс, штобу ванстовомс заразной орматнень эйстэ.
7.38.1
Микробтне понгить ломаненть телас пулев воздухонть марто, рудазов веденть марто ды вообще рудазонть марто.
Секс сех главноесь, мезе эряви
теемс, штобу ванстовомс заразной орматнестэ,— те ванстомс эрьва мейсэ ваньксчи.
7.39.1
Минек перька могут улеме туберкулезной (чахоточной) сэредицят.
Истямо сэредицянть сельгезэ ашти миненек покш опасностекс: сонзэ эйсэ миллионт туберкулезной микробт.
Сельгесь коськи, но микробтне а ёмить.
Вейсэ пуленть марто сынь кепетить воздухонтень ды вейсэ пулев воздухонть марто понгить минек тевелявозонок.
Истя сеетьстэ заразявкшныть туберкулезсо.
7.40.1
Васня ломанесь а марясы ёжонзо сэредицякс, но мейле
сон карми солазь соламо.
Ды бути а лечамс те орманть, сон вети куломас.
7.41.1
Секс, штобу ванстомс прянть туберкулезонть эйстэ, эряви кирдемс ваньксчи; ваномс сень мельга, штобу авольть сельгене кияксос; сеетьстэ ванькскавтомс комнатасо воздухонть; седе ламо улемс свежа воздухсо чинь каршо— чинь лучесь машты микробтнень.
7.42.1
А чуросто эйкакштне ды покштне сэредить кизна дизентерия^—верей поноссо.
Дизентериянь микробось понги сюлотнес рудазов веденть ды ярсамопеленть марто, примеркс, рудазов плодтнэнь ды эмежтнень марто.
Ломанесь ормалгады, дизентериясо, сонзэ ушодови пек стака верей понос.


<pgNo>90</pgNo>
7.43.1
Дизентериядонть ванстовомс аволь стака: а эряви симемс аволь ванькс ведте.
А симемс апак лакавто ведте.
А ярсамс апак шля плодто ды эмежде.
Ярсамодо икеле эряви шлякшномс кедтнень.
Ярсамс ды симемс эряви башка посудасто.
7.44.1
Религиозной ломатне сеетьстэ заразявкшныть ды заразить лиятнень заразной ормасо религиозной обрядтнэнь ютавтомсто.
Церьковатнесэ шумбратнеяк ды сэредицятнеяк палсить крёстонть ды пазаванть.
„Причастиямсто“ шумбратнеяк ды сэредицятнеяк ярсыть кшиде ды симить винадо секе жо пенчсэнть вейке чашасто.
Инечистэнть шумбратне ды сэредицятне „христосовить", лиякс меремс палсить вейкест-вейкест марто.
Тень пингстэ теевияк заражениясь.
7.45.1
Эряви толковамс, кодамо опасностекс шумбрачинтень аштить религиозной обрядтнэ.
Религиозной обрядтнэ молить науканть — гигиенанть требованиянзо каршо, сынь савить заразной ормань сравтомакс ды сынст каршо эряви бороцямс.
7.46.1
Насекомойтне—заразной ормань кантницят.
7.47.1
Кона-кона насекомойтне савить микробонь кантницякс ды заразить минек эйсэ эрьва кодамо ормасо.
Ды неть самай сеть насекомойтне, конатне сеетьстэ эрить или ломаненть аволь ванькс теланзо лангсо, или сонзэ эрямо кудосонзо, или сонзэ вакссо.
Те — карвот, сийть ды сеськть.
7.48.1
Карвотне (69 рис.) ливтнить эрьва кува.
Эсь хоботкест лангсо сынь кантнить ормань теиця микробтнень.
Ламо заразной орматнень, кода дизентерия, брюшной тиф, холера
сравтыть карвотне.
7.49.1
69 рис. Кудонь карво ды сонзэ личинказо.
7.50.1
Эряви бороцямс карвотнень каршо.
А эряви кирдемс
навоз ды сор кудо вакссо, секс што тосо раштыть карвотне.
Эряви истожамс карвотнень кудосто.
Эрявить пекстнемс карвотнень эйстэ ярсамопелень продуктатнень.
А кадномс ярсамопелень кадовикст столь лангс.
7.51.1
Опасной враг эри аволь чистоплотной ломаненть теланзо лангсо.
Те — сий (70 рис.).
Сон сравты сыпной тиф.
7.52.1
70 рис. Сий.
7.53.1
Сиесь поти сэредиця ломаненть верьде, мейле сон моли
шумбратнень лангс ды сускони сынст.
Тень пингстэ шубра ломаненть верьс понгить микробт ды сон ормалгады сыпной тифсэ.


<pgNo>91</pgNo>
7.54.1
Эряви улемс чистоплотнойкс: сеетьстэ шлякшномс прянть ды якамс баняв, сеетьстэ полавтнемс бельянть.
7.55.1
Ломатненень истя жо опаснойкс ашти маштыксэнь сеськесь (71 рис.).
Сэредицянть сускомадо мейле шумбранть сусконезь, сон сравты маштыкс орманть.
7.56.1
71 рис. Обыкновенной ды маштыксэнь сеськеть. Сынст можна содамс озадо аштеманть коряс.
7.57.1
Маштыксэсь сех пек сравтозь болотав таркатнесэ, секс што сеськетне раштыть аштиця ведьсэ.
Маштыксэнь сеськенть каршо бороцямонь кис эряви костямс болотатнень, валномс сынст нефтасо, штобу сынст эйсэ кулсевельть сеськень личинкатне.
7.58.1
Насекомойтнень ды сынст кондят жив существатнень ютксо улить истяткак, конатне сынсь ливтить заразной ормат.
Истямокс сави, примеркс, пек вишкине лёмзиесь— тазонь зуденесь (72 рис.).
7.59.1
72 рис. Тазонь зудень.
7.60.1
Сон эци кедентень ды ливти кедень орма — тазт.
Тазтнэде пря ванстомс аволь стака.
А эряви маласто васолемс тазсо сэредиця марто.
7.61.1
Кизна оймсемась.
7.62.1
Куроксто школасонть прядовить учебной занятиятне ды тонавтницятнень нолдасызь кизэнь каникулас.
Кодамо паро кизна!
Кизэнть перть эряви оймсемс ды кемекстамс эсь шумбрачинть.

<pgNo>92</pgNo>
7.63.1
Мезеяк истя а кемексты шумбрачинть, кода ванькс, свежа воздухось.
Эряви седе ламо шка улемс свежа воздухсо, вирьсэ или лугасо, косо арась пуль ды микробт.
7.64.1
Кизна лезэв тейнемс вирев, паксяв, лей лангов якамот.
Можна организовамс свежа воздухсо эрьва кодат налксемат.
7.65.1
Кизна паро кундамс велень хозяйствань роботаскак эмеж пиресэ, садсо, цветниксэ.
Те шумбра труд свежа воздухсо.
Но а эряви роботамс сех пси шкане, седе паро роботамс валске марто ды чопонь пелев, зярдо аволь истя пек пси.
7.66.1
Кизна лезэв экшелякшномс; ведесь кемексты шумрачинть.
Но эряви экшелямс ладс.
Можна экшелямс чизэнзэ кавксть, седе паро валске марто ды чокшне.
Ведьсэнть эряви улемс 10 или 15 минутто аволь седе ламо.
7.67.1
Экшелямсто эряви тонадомс уйнеме,
секс што уйнемась касты мускулатнень ды кемексты весе организманть.
7.68.1
Паро теи минек теланть лангс чись.
Но чинть каршояк эряви кирдемс теланть ванозь, лишнойстэ а эряви кирдемс.
Чинть каршо кувать аштемась, кода теить кой
кить, зыянов.
Можна пицемс теланть.
Чинть каршо зярояк минутат аштемадо мейле эряви аштемс экше таркасо, мейле жо экшелямс.
Ансяк истят чинь ваннатне лезэвть.
7.69.1
Кизна истя жо эряви ветямс чинь паро режим.
Валске эряви шкастонзо стякшномс, правильнасто ярсамс, шкастонзо маднемс.
7.70.1
Паро режимесь — эрявикс условия шумбрачинть ванстамонзо кис.
7.71.1
Кода советской властесь мелявты трудицятнень ды сынст эйкакштнень шумбрачист кис.
7.72.1
Весе иенть перть ды сех пек кизна СССР-сэ сядот тыщат робочейть туить оймсемань ды шумбрачинь кемекстамонь кис оймсема кудов ды лечамонь кис санаториев.
Оймсема кудотне ды санаторийгне организовазь минек сех пек икелень бояронь кудотнесэ ды курортнэсэ, конатнесэикеле ульнесь бездельник буржуазиясь.

<pgNo>93</pgNo>
А оймсема кудот, а санаторийть робочейтнень революциядо икеле арасельть ды улемскак а кодаль, секс што капиталистнэ эзть мелявто робочейтнень шумбрачист кис.
Робочейтнень туртов оймсема кудотне ды санаторийтне — те Великой Октябрьской социалистической революциянть достижениязо.
7.73.1
Ламо сядот тыщат эйкакшт — школьникть ды пионерт— туить кизна оймсеме ды шумбрачинть кемекстамо пионерской лагерев, велев.
Вожатоенть руководстванзо коряс ды врачонть наблюдениянзо коряс пионерской лагерьсэнть организовить чинь паро режим: оймсема, спорт, тонавтнема, труд, питания, удома.
7.74.1
Ошсо кадовиця эйкакштнень туртов теезь эйкакшонь площадкат, косо организовазь налксемат, спорт, тонавтнема занятият, труд.
7.75.1
Оймсезь, кемекставозь эйкакштне велявтыть сёксня школав тонавтнеме.
Зярдояк эзть мелявто трудицянь эйкакштнень шумбрачист кувалт капиталистнэ.
7.76.1
Ансяк советской властесь мелявты трудицятнень ды сынст эйкакшост шумбрачинть кис, секс што советской властесь — трудицянь власть.


<pgNo>94</pgNo>
8.1.1
Приложения.
8.2.1
МЕЗЕ ЭРЯВИ ПУРНАМС ШКОЛАСО РОБОТАМОНЬ КИС.
8.3.1
1. „Пензась ды полезной ископаемойтне“ разделгань.
8.4.1
1. Пурнамс почвань образецт.
Тень кис эряви чувомс домка ямине плксясо, или эмеж пиресэ, или вирьсэ.
Саемс почвань образецт эрьва кодамо сэрьстэ, тапардамс сынст газетной конёвс.
Мейле костямс почванть воздухсо.
Костязь почванть путомс чаво спицька коробкас или текень кис теезь картононь коробкас (седе паро ули суликань крышка марто).
Коробкинетнень лангс педявтомс этикеткат, козонь сёрмадомс, косто саезь почвась.
8.5.1
2.
Пурнамс сёвонень ды песоконь образецт.
Пурнамс тынк таркасо понгониця сёвонень эрьва кодат сортт (якстере сёвонь, ашо ды лият).
Интересна пурнамс истямо сёвонень образецт, кона моли эрьва мезень теемс (кирпецень теема сёвонь, гончарной, фарфоровой).
Эряви пурнамс истя жо песоконь эрьва кодат сортт (чова песок, крупна песок).
Сёвонень ды песоконь образецтнэнь воздухсо костямодо мейле путнемс коробкинес.
Коробкинетнень лангс педявтнемс сёрмадовкс марто этикеткат.
8.6.1
3.
Пурнамс гранитэнь образецт.
Гранитэнь покольтне могут вастовомо паксясо, шоссейной ки вакссо.
Гранитэнть шождыне содамс свежа л а з о в к с т .
Тень кис эряви тапамс гранитэнь поколенть молоткасо.
Сех сеетьстэ понгони серой ды якстере гранит.
Интересна пурнамс каладыця гранитэнь образецт.
Эрьва кодамо гранитэнь образецтнэстэ теемс коллекция.
8.7.1
4.
Пурнамс сёвоньстэ ды песоксто эрьва кодамо изделиянь образецт, примеркс, кирпецть, мелкой гончарной изделият, суликань ды фарфоронь изделиянь образецт или пелькст.
Теемс коллекция истямо темань коряс: „Мезе теить сёвоньстэ ды песоксто.“

<pgNo>95</pgNo>

8.8.1
5.
Пурнамс известняконь образецт.
{!}[!]Паро улевель пурнамс эрьва кодат известнякт: эрьва кодамо плотность марто (плотнат, кавшанят), эрьва кодамо цветэнь (серойть, ашот, розовойть ды лият).
Интересна муемс раковистой известняк.
Истямо известнякось ашти раковинкасто, конатне неявить мик истяк сельмсэ.
Муемс мраморонь образецт.
Теемс известняконь коллекция.
8.9.1
6.
Пурнамс известень ды цементэнь образецт.
Гашенной ды негашенной известь, истя жо цемент можна муемс постройкасто.
Теке марто эряви мельсэ кирдемс, што известесь — сэвиця вещества.
Сонзэ марто роботамс эряви прянь ванстозь.
Ванстомс сонзэ эряви плотнасто потомдазь суликань банкасо или пробиркасо.
Те коллекциянтень паро поладомс мергеленть.
Те — пандонь порода, кона ашти сёвоньстэ ды известняксто.
Цементэнь заводтнэсэ мергелесь моли цементэнь анокстамс.
8.10.1
7.
Пурнамс минеральной удобрениянь образецт: калийной салонь, фосфоритной ды апатитовой почтонь, суперфосфатонь ды лият.
Сынст можна муемс колхозсо ды совхозсо.
Неть материалтнэнь путомс пробиркас эрявикс этикетка марто.
Те коллекциянтень паро поладомс апатитэнь ды фосфоритэнь образецт, конатнестэ заводсо теить суперфосфат.
8.11.1
8.
Пурнамс ископаемой уштомапелень образецт:
торфонь (коське), бурой уголиянь, кевень уголиянь, антрацитэнь, нефтань.
Теемс коллекция нефтанть эйстэ получазь продуктатнестэ: бензинэнть, карасинэнть, машинань оенть, вазелинэнть, парафинэнть эйстэ.
Неть продуктатнень эряви ванстомс вишкине, парсте потомдазь суликинесэ.
8.12.1
9.
Пурнамс кшнинь рудань образецт: бурой, якстере ды магнитной железняконь, теемс эйстэст коллекция.
8.13.1
10.
Пурнамс чугононь, сталень, кшнинь образецт ды теемс эйстэст коллекция.
Теемс чугунсто, стальстэ ды
кшнистэ теевть вишка изделиянь коллекция.
8.14.1
11.
„Растениятнень эрямост" разделганть.
8.15.1
1.
Еще тундонть самодо икеле пурнамс теке таркань куракшонь ды чувтонь тарадкеть.
Тарадкетнень путомс ведь марто банкас школань „жив уголоконтень".


<pgNo>96</pgNo>

Веденть полавтнемс колмошка чинь ютазь.
Ванномс, кода буйкстыть почватне ды почкатнестэ касыть лопине марто ды цветка марто тарадкеть.
8.16.1
2.
Рана тунда пурнамс рана цветиця куракшонь ды чувтонь тарадкеть.
Теемс эйстэст гербарий.
Тень кис керсемс газетной конёвонь листт ды сынст юткс парсте путнемс цветка марто тарадтнэнь.
Растениятнень марто конёв листнэнь путомс кавто валаня лазнэ юткс ды лепштямс меньгак сталмосо, примеркс кевсэ.
Шкань ютазь конёвось тееви летькекс, секс што сон поти лисиця веденть.
Мейле чинь ютазь начкозь конёвонть эряви полавтомс коськесэ ды костямс.
8.17.1
Зярдо растениятне улить костязь, педявтнемс сынст конёвонь полоскасо конёв лангс.
Растениянть алов педявтомс этикетка, конань лангс сёрмадомс: 1) растениянть лемензэ, 2) косто муезь, 3) зярдо муезь ды 4) кие муизе.
Те ули таркань рана цветиця куракшонь ды чувтонь гербарий.
8.18.1
3.
Пурнамс рана цветиця тикше растениятнень:
од ава лопа, хохлатка, галань чурька ды лият.
Варштамс сынст мода потсо аштиця пельксэст лангс, косо пурназь питательной веществань запастнэ.
Чувозь растениятнень стамбарнэ озавтомс сёвонень чакшс или жестень банкас.
Растениятнень озавтомс вейсэ се почванть марто, косо сынь кассть.
Ванномс неть растениятнень озавтомаст мельга „жив уголоксонть".
8.19.1
4.
Пурнамс паксянь ды эмеж пирень растениятнень видмест, сетнень, конатнень виднить тынк таркасо.
Видметнень путомс пробиркас или суликинес, конатнень лангс педявтомс эрявикс сёрмадовкс марто конёвнэть.
Эряви тонадомс лангс ванозь содамо эрьва кодамо культурной растениятнень видмест.
8.20.1
5.
Теемс гербарий растениятнестэ, конатнень эрьва кодат корёност.
Культурной растениятнестэ можна саемс товзюронть, розенть, кснавонть, дикойстэ касыцятнестэ жо одуванчикенть, подорожникенть.
8.21.1
6.
Пурнамс эрьва кодамо растениянь недьксэнь образецт: чувтонь стволонь керявкс (можна пилямс кругловой поленасто), куракшонь тарадонь пелькст, эрьва кодамо тишкень недькст.
Меельсенть эряви васня костямс конёв лист ютксо.
Теемс коллекция „Растениянь недькстнэ" теманть коряс.


<pgNo>97</pgNo>
8.22.1
7.
Пурнамс ды костямс эрьва кодамо растениянь лопат.
Костязь лопатнестэ теемс гербарий:
8.23.1
8.
Пурнамс ды костямс сех позда цветиця растениянь цветка марто тарадкеть (тикше растениянь, куракшонь ды чувтонь), теемс гербарий.
8.24.1
9.
Путомс почва марто ящикс или чакшос
модарька, чурька, морков, свёкла, капста коцён.
Растениянь неть пелькстнэсэ пурнавозь питательной веществань запастнэ.
Эряви ванномс растениятнень касомаст мельга.
А стувтнемс почвань валноманть.
8.25.1
10.
Теемс школасо кудонь растениянь уголок.
Путомс можна минек обычной кудонь растениятнень: традесканциянть, примуланть, бегониянть ды лият.
Сынст можна муемс таркань цветоводствасонть.
Кизэнь каникулатнестэ неть растениятнень можна максомс тонавтницятненень— кудонь растениянь вечкицятненень, штобу сынь ванстовлизь сынст кизэнь перть.

<pgNo>98</pgNo>


ОГЛАВЛЕНИЯ.

I.
Почвась ды полезной ископаемойтне.

Появась 3
Мезестэ теевезь почвась 4
Перегной 5
Сёвонь 6
Песок 7
Гранит 9 Кода калады гранитэсь 10 Кода теевить сёвонев сланецэсь ды песчаникесь .
.
.
.
12
Народной хозяйствасонть сёвоненть, песоконть'
ды гранитэнть тевс нолдамост 13 Кода теить сёвоньстэнть кирпець — Кода теить сёвоньстэ посуда 14
Кода тейсызь суликанть ды суликань посуданть .
.
.
.
—
Мезекс моли гранитэсь 15 Известняктнэ — Известь • 17
Цемент ды бетон
Сал —
Кев сал 20 Самосадочной сал — Салов источниктне 21 Морянь ведьстэ салонь добовамось 22 Удобрениякс молиця салтнэ —
Мода потсто добававиця уштомапель 23 Кода тееви торфось 24 Кода добовави ды тевс нолдави торфось 25 Кода теевсь кевень уголиясь 27 Кода добовить кевень уголиянть 29 Кода добовить нефтанть 32 Уштомапелесь СССР-нь народной хозяйствасонть .
.
.
34
Металлтнэ
Кшнинь рудатне
Кода добовить кшнинь руданть
Кода получить чугун, сталь ды кшни Пиже
Алюминий
•
• • 35 36 — 37 38 39
18
Свинец 40 Зэлота .
.
.
— Металлтнэ СССР-нь народной хозяйствасонть 41
II.
Ведесь.

Веденть колмо состояниянзо 42 Ванькс или аволь природной ведесь 43 Кода ванькскавты^ веденть бутрадонть — Кода ванькскавты^ веденть сонзэ эйсэ солазь салонть
-
Веденть эждемстэ келейгадомазо ды кельмевтемстэ киремазо — Кельмемстэ веденть келейгадомазо 48 Термометр 49 Природасо веденть роботазо 50 Ведень виенть хозяйствасо тевс нолдамозо.
.
51
45 • 46 47 Природасонть ведень круговоротось —
эйстэ
Пиземесь ды ловось
Росась ды лекшесь
Ведень двигательтне
Минек ведень электрической станциятне .
Паровой двигательтне
III.
Воздухось.

Воздухось зани тарка
Воздухонть ули сталмозо
Воздухось лепштявиця ды упругой
Воздухонть эждемстэ келейгадомазо ды кельмевтемстэ
киремазо
Воздухось беряньстэ ютавты лембе
Кодамо воздухось седе шождыне — лембесь
месь
Воздухка васенце ливтницятне Воздушной шарось
Воздушной корабля .
.
.
• Вармась
Варманть роботазо хозяйствасонть
Мезестэ ашти воздухось Кислородось
Углекислой газось
Опыт, кона невти воздухонть составонзо •
IV.
Электричествась природасонть.

Мезе те ёндолось ды пургинесь Громоотвод
Электричествась народной хозяйствасонть
или
кель-
57 58
59 60 61 62 63 65 66 — 67 69
70 71 72
• .
.
.
.
— 52 53
54 • .
.
.
.
55 56
кис
V.
Растениятнень эрямост.

Кода эрить растениятне рана тунда 72 Кода касы видметнестэ растениясь 75 Растениянть корёнонзо .
.
.
• 77 Растениянь пиже лопатне
Кодат недькст эрсить эрьва кодат растениятнень.
.
.
.
80-
Ёедень испарениясь растениятнесэ Цветкатнеде, насекомойтнеде ды вармадонть Культурной растениятнень развитияст
VI.
Шумбрачинь ванстомась.

Кода советской властесь мелявты трудицятнень ды сынст
эйкакштнень шумбрачист кис.
' .
.
92 Приложения.
Мезе эряви пурнамс школасо роботамонь
94
81 — 83
85
8 5 Производствасо робочейтнень трудост ды оймсемаст .
.
87 Микробтне— заразной ормань возбудительть 88 Насекомойтне — заразной ормань кантлицят .
.
.
.
• .
9 0 Кизна оймсемась 91
Роботась ды оймсемась школасо Роботась ды ойсемась кудосо

>
Л" *г<•«^чяк
•
\
^-•

Питнезэ ОСтр.
Цена коп.

Э-Морд ъюн
В. А. ТЕТЮРЕВ
ЕСТЕСТВОЗНАНИЕ ЧАСТЬ I
Учебник
для третьего класса начальной школы
На эрзя-мордовском языке
~
