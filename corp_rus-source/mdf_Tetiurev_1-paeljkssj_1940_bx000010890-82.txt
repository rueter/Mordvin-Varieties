# --*-- coding : utf-8 --*--

1 В. А. ТЕТЮРЕВ

2 ЕСТЕСТВОЗНАНИЯ ВАСЕНЦЕ ПЯЛЬКССЬ

3 НАЧАЛЬНАЙ ШКОЛАНЬ 3-це КЛАССА ТОНАФНЕМА КНИГА

4 РСФСР-нь НКП-са кемокстаф тонафнема книгаста мокшень кяльс ётафтфть кемокстазе МАССР-нь Наркомпроссь

5 Нолдаф нилецеда

6 РСФСР-нь НАРКОМПРОСТЬ ГОСУДАРСТВЕННАЙ УЧЕБНО-ПЕДАГОГИЧЕСКЯЙ ИЗДАТЕЛЬСТВАЦ

7 МОСКУ * 1940

 <pgNo>2</pgNo>

8 ВВЕДЕНИЯ

# sent_id = 1.1.1
# text = [a] Минь карматама природать тонафнемонза.
# sent_id = 1.1.2
# text = Природать колга наукати мярьгихть естествознания.
# sent_id = 1.1.3
# text = Минь карматама тонафнемост землять, ведть, кожфть; минь карматама тонафнемост растениятнень, животнайхнень и ломанть.
# text = 
# sent_id = 1.2.1
# text = [a] Природать тонафнемс эряви аф аньцек сянкса, штоба содамс мезе тиендеви природаса.
# sent_id = 1.2.2
# text = Тя эряви и сянкса, штоба шарьхкодемс, кода ломанць трудендазь сяськондьсы природать и нолясы сонь тевс эсь целензонды.
# sent_id = 1.2.3
# text = Вдь сембе нят, конатнень минь нолясаськ тевс эряфса — трудоньвсякайорудиятне, одёжась, ярхцамбяльсь, эряма вастсь — тифт сянь эзда, кона добытай природаста.
# text = 
# sent_id = 1.3.1
# text = [a] Естествознаниять тейнек пяк оцю значенияц.
# sent_id = 1.3.2
# text = Сон лезды лац шарьхкодемс природать.
# sent_id = 1.3.3
# text = Сон лезды тейнек социалистическяй строительстваса.
# sent_id = 1.3.4
# text = Естествознаниять ушетксонза тейнек эрявихть содамс ни начальнай школаса.

18 [a] В. А. Т е т ю р е в. ЕСТЕСТВОЗНАНИЕ, часть I учебник для третьего класса начальной школы На мокша-мордовском языке

19 [a] Государственное учебно-педагогическое издательство Наркомпроса РСФСР Москва, 1940 г.

20 [a] Ответ, ред. А. Кижаев Техн. ред. С. Джатиев, С. Корнилович Корректор А. Служаева

21 [a] Сдано в набор 9/Х 1939 г.; подписанок печати 20/П 1940 г. Формат бумаги 60Х92'/1б. Тираж 4000 экз.

22 [a] 23Изд. листов 61/4- Бум. листов 3^/в* Учетно-авт. листов 4,85 70000 тип. знаков в бум. листе.

23 Бумага ф-ки .Сокол"

24  [a] Индекс У. 1. н. Учгиз No 12506. Уполномоч. Главлита А-20514

25 [a] Заказ No 725

26 []17-я ф-ка нац. книги Огиза РСФСР треста .Полиграфкнига" Москва, Шлюзовая наб., д. No 10

<pgNo>3</pgNo>

# sent_id = 2.1.1 [a] I. ПОЧВАСЬ И ПОЛЕЗНАЙ ИСКОПАЕМАЙХНЕ.
# text = 
# sent_id = 2.2.1 [a] ПОЧВАСЬ.
# text = 
# sent_id = 2.3.1
# text = [a] Сокаф паксяса минь няйхтяма равжа или серай мода.
# sent_id = 2.3.2
# text = Кда тя паксяса шуфтама яма, то сонь стенкастонза вяре минь няйхтяма модань равжа или серай слой.
# sent_id = 2.3.3
# text = Модать тя вярьце слоенцты мярьгихть почва.
# sent_id = 2.4.1
# text = [a] Ляйть крута берягонц обрывса или склонть крута берягсонза ули кода няемс аф аньцек почвань слойть, но и алонза аши модань слойхненьге (1 рис.).
# sent_id = 2.5.1
# text = Кда лацкас ваномс разрезса почвань слойть, то эсонза ули кода няемс живой и кулоф растениянь корятть, мелянь кизонь лядыкс наксады тишет, живой и кулоф унжат, сукстилия ёмла животнайхть.
# sent_id = 2.6.1
# text = рис. Ляйнь крута берягсь.
# sent_id = 2.7.1
# text = [a] Алула почвась валом-валом сяда валдомкшни и аф заметна ётни алдонза ащи модань слойти.
# sent_id = 2.7.2
# text = Почвать ала ащи тя слойти мярьгихть материнскяй порода, или подпочва.
# sent_id = 2.7.3
# text = Подпочвась тиендеви разнай породаста: сёвоньцта, шуварста, известнякста и стак тов.
# sent_id = 2.7.4
# text = Материнскяй породать лангс сонь вярьце слойстонза и тиендеви почвась.
<pgNo>4</pgNo>
# sent_id = 2.8.1
# text = [a] Сяда алула, материнскяй породать ала, ащихть модань лия разнай слойхть.
# sent_id = 2.9.1
# text = [a] Почвать пяк оцю значенияц растениятнень эряфса, а тяста лисенди, и велень хозяйствасонга.
# sent_id = 2.9.2
# text = Растенияньконь шачемасна, конатнень минь видьсесаськ, ламода зависит почвать эзда.
# sent_id = 2.10.1
# text = [a] Мезьста ащи почвась
# sent_id = 2.11.1
# text = [a] Штоба содамс, мезьста ащи почвась, тихтяма мархтонза тяфтама опытт.
# sent_id = 2.12.1
# text = [a] 1 опытсь.
# sent_id = 2.12.2
# text = Сяфтяма ведь мархта стакан и нолдатама эзонза почвань аф оцю покольня.
# sent_id = 2.12.3
# text = Почваста лисендихть и кепсихть ведть эзга кожфонь пайгонят.
# sent_id = 2.12.4
# text = Ведсь почваста панезе (лихтезе) кожфть.
# sent_id = 2.12.5
# text = Тяста лисенди, што почваса ули кожф.
# sent_id = 2.12.6
# text = Сон эряви ня растениятнень коряньцнонды, конат эсонза касыхть.
# sent_id = 2.13.1
# text = 2 рис. Почваста ведть мумац.
# sent_id = 2.14.1
# text = [a] 2 опытсь.
# sent_id = 2.14.2
# text = Аф оцю коське пробирканяс каятама куцюняшка почва и карматама эжнемонза спиртовка лангса, кода няфтьф 2-це рисункаса.
# sent_id = 2.14.3
# text = Пробиркать потмостонь стенканзон лангс курокста тифтедихть ведень путькскат.
# sent_id = 2.14.4
# text = Тя ведсь лиссь почваста.
# sent_id = 2.14.5
# text = Тяста лисенди, што почваса ули ведь.
# sent_id = 2.14.6
# text = Ведсь стане жа эряви растениятненди.
# sent_id = 2.14.7
# text = Растениятне ведть шокшендсазь почваста эсь коряньцнон вельде, ведьфтома синь коськондихть.
# sent_id = 2.15.1
# text = [a] 3 опытсь.
# sent_id = 2.15.2
# text = Жестень банкас путтама фкя куцюняшка почва и карматама примус лангса календамонза (3 рис.).
# sent_id = 2.15.3
# text = Почвась ушеды коцама и качадома: лисенди, што почваса улихть палы веществат.
# sent_id = 2.16.1
# text = [a] Карматама почвать сяда тов календамонза.
# sent_id = 2.16.2
# text = Мекпяли почвась равжеста арси серайкс или якстерькс.
# sent_id = 2.16.3
# text = Мезе ина тиевсь почвать мархта?
# sent_id = 2.16.4
# text = Эздонза палсь перегнойсь.
# sent_id = 2.16.5
# text = Тяфта мярьгондихть почваса ащи растениянь и животнайнь наксатф лятксненди.
# sent_id = 2.17.1
# text = 3 рис. Почвать календамац.
# sent_id = 2.18.1
# text = [a] 4 опытсь.
# sent_id = 2.18.2
# text = Варжасаськ, мезьста ащи почвань лядкссь календамода меле.
# sent_id = 2.18.3
# text = Каясаськ сонь ведь мархта слеканяс, шёледьсаськ и кадсаськ озама.
# sent_id = 2.19.1
# text = [a] Мзярда пяндрась озай, слеканятьпотмаксса минь няйхтяма кафта слойхтьгалула — шувар, а сонь лангсонза — сёвонь.
<pgNo>5</pgNo>
# sent_id = 2.20.1
# text = [a] Тяни тяряфттама явштомс сёвонть шуварть эзда.
# sent_id = 2.20.2
# text = Тянкса тага шёледьсаськ сёвонть и шуварть ведь мархта слеканяса, а тиеви пяндра ведть шамдсаськ стаканц.
# sent_id = 2.20.3
# text = Тяда меле слеканяти тага каятама ведь, тага шёледьсаськ и шамдсаськ ияндра ведть стаканц.
# sent_id = 2.20.4
# text = Тяфта карматама тиендема снярс, мзярс ведсь слеканяса аф лоткай пяндралготкшнемда.
# sent_id = 2.20.5
# text = Тяда меле кадсаськ пяндра ведть стаканца озама.
# sent_id = 2.20.6
# text = Озамда мелё няеви, што слеканяти ляды шувар, а стаканца — сёвонь.
# sent_id = 2.20.7
# text = Тяфтане минь явштоськ шуварть сёвонть эзда.
# sent_id = 2.20.8
# text = Тяста лисенди, што перегнойда башка, почваса ули шувар и сёвонь.
# sent_id = 2.21.1
# text = [a] 5 опытсь.
# sent_id = 2.21.2
# text = Тяда башка, почваса нинге улихть разнай салхт.
# sent_id = 2.21.3
# text = Штоба получандамс почваста салхт, тихтяма тяфтама опыт.
# sent_id = 2.21.4
# text = Стаканц путтама 2—3 куцюнят почва, каятама эзонза пиземонь чистай ведь и лацкас шорясаськ.
# sent_id = 2.21.5
# text = Стаканцта пяндра ведть каясаськ воронкас, конанди иутф фильтровандамань кагодста тиф фильтра.
# sent_id = 2.21.6
# text = Кагодонь фильтрать иачк кармай шудема чистай ведь.
# sent_id = 2.21.7
# text = Тя ведьта кочкатама аф лама фарфоровай чашканяс или металлическяй чистай куцюс и карматама сонь спиртовкаса эжнемонза.
# sent_id = 2.21.8
# text = Мзярда сембе ведсь шиньфтай, чашканяти лядыхть осадкат.
# sent_id = 2.21.9
# text = Нят — салхт, конатнень почваста минь получандаськ ведть вельде.
# sent_id = 2.21.10
# text = Ведьса солаф салхнень почваста растениятне шокшендсазь эсь коряньцнон вельде и тянь мархта трясазь эсь пряснон.
# sent_id = 2.22.1 
# text = Штоба почваса улель сяда лама питательнай салда, тейнза тиендихть удобрения: шоворяйхть тейнза стама различнай удобреният, конат кирдихть эсь эсост растениятненди эрявикс салхт.
# sent_id = 2.23.1
# text = Почвати удобрениянь тиендемась касфнесы культурнай растениятнень шачемаснон, сясы сёронь шачемать кеподеманц инкса тюремста минь тиенттяма удобрения почвати.
# sent_id = 2.24.1
# text = Перегнойсь.
# sent_id = 2.25.1
# text = [a] Перегнойсь тиендеви почваса, сонь эсонза ащи кулоф растениянь и животнайнь ляткснень наксадомста.
# sent_id = 2.25.2
# text = Перегной ули всякай почваса.
# sent_id = 2.25.3
# text = Но финц почваса эздонза уленди лама, омбоцетнень эса — сяда кржа.
<pgNo>6</pgNo>
# sent_id = 2.25.4
# text = [a] Сембода лама перегнойда уленди чернозёмнай почваса.
# sent_id = 2.26.1
# text = [a] Перегнойсь — равжа, сясы почвать цветоц уленди шобда.
# sent_id = 2.26.2
# text = Сембода козят перегнойса улендихть бархатокс ащи равжа почватне.
# sent_id = 2.26.3
# text = Равжа почватнень, светлайхнень коряс, сяда лац эжнесыне шись, а тя пяк эряви лангсост касы растениятненди и сядонга пяк рана тунда.
# sent_id = 2.27.1
# text = [a] Перегнойса козя почвась уленди паргана.
# sent_id = 2.27.2
# text = Сонь эзонза сяда лац сувси кожфсь и ведсь, конат эрявихть растениятнень эряфснонды.
# sent_id = 2.27.3
# text = Тяфтама почвать сяда тёждя обработкацка.
# sent_id = 2.28.1
# text = [a] Сёронь шачемась уленди почваса ащи перегнойхнень эзда, сясы перегнойса козя почватнень лангс пяк цебярьста шаченды сёрось.
# sent_id = 2.28.2
# text = Штоба почваса сяда лама улель перегнойда, тейнза тиендихть удобрения назёмса.
# sent_id = 2.28.3
# text = Почваса назёмсь наксаткшни и тиендеви перегнойкс.
# sent_id = 2.28.4
# text = Мзярда перегнойхне наксаткшнихть, эздост лядондыхть салхт.
# sent_id = 2.28.5
# text = Ведьса солаф питательнай салхнень шокшендсазь растениятнень коряньцна.
# sent_id = 2.28.6
# text = Вов мес чернозёмнай почватнень лангс цебярьста шаченды сёрось.
# sent_id = 2.29.1
# text = [a] Сёвонць.
# sent_id = 2.30.1
# text = [a] Кона-кона почватнень эса лама сёвоньда.
# sent_id = 2.30.2
# text = Тяфтама почватненди мярьгондихть сёвоню почват.
# sent_id = 2.30.3
# text = Сёвоню почватнень свойствасна ламода зависят сёвонть эзда.
# sent_id = 2.31.1
# text = [a] 4 рис.
# sent_id = 2.31.2
# text = Кода ведсь ётни сёвонть и шуварть пачк.
# sent_id = 2.31.3
# text = Кержи ширеса сёвонь мархта опыт, а види ширеса шувар мархта опыт.
# sent_id = 2.32.1
# text = [a] Сяда сидеста миньцонк васьфневи якстерь сёвонць.
# sent_id = 2.32.2
# text = Но улендихть сёвотть лия цветсонга.
# sent_id = 2.32.3
# text = Кда сявомс коське сёвонь пакшкя и тарксемс лангозонза ваймоцень, а сяда меле никсамс, то эздонза маряви кодама бди особай шине.
# sent_id = 2.32.4
# text = Тя шинеть коряс курокста шарьхкодеви сёвонць.
# sent_id = 2.33.1
# text = [a] Сёвонць ащи пулень кодяма пялькскаста.
# sent_id = 2.33.2
# text = Тянь ули кода лац няемс, кда кргамс пеельса или тапамс порошококс сёвонень коське пакшкя.
# sent_id = 2.34.1
# text = [a] Опыт.
# sent_id = 2.34.2
# text = Сяфтяма воронка, путтама эзонза гигроскопическяй ватань паргана пакшкя.
# sent_id = 2.34.3
# text = Воронкати маратама порошококс шоваф сёвонь и каятама лангозонза ведь (4 рис.).
# sent_id = 2.34.4
# text = Ведсь кальдявста ётай сёвонть пачк.
<pgNo>7</pgNo>
# sent_id = 2.34.5
# text = Мзярда сёвонць начки, сонь лангсонза ламос кармай кирдема ведень слойсь.
# sent_id = 2.34.6
# text = Тяфта жа и сёвонень почватнень лангсовок ламос кирди ведсь.
# sent_id = 2.35.1
# text = [a] Таргасаськ воронкаста начка сёвонть.
# sent_id = 2.35.2
# text = Сон сёвонень шапаксонь кодяма.
# sent_id = 2.35.3
# text = Сёвонень шапакссь сану (вязкай) и педенди.
# sent_id = 2.35.4
# text = Тяфта жа сануфт и педендихть сёвоню почватне, сясы синь обработкасновок стака.
# sent_id = 2.36.1
# text = [a] Косьфтасаськ начка сёвонть.
# sent_id = 2.36.2
# text = Сон калготкстоми, кода кев.
# sent_id = 2.36.3
# text = Тяфтама жа калгодот коськомдост меле улендихть сёвоню почватневок, тя стане жа 
# text = сталгофнесы синь обработкаснон.
# sent_id = 2.36.4
# text = Сясы тейст мярьгондихть стака почват.
# sent_id = 2.37.1
# text = [a] Кода начка, стане и коське сёвоню почвати кальдявста ётни кожфсь.
# sent_id = 2.37.2
# text = Тя пяк вреднай растениятнень развитияснонды; сёвоню почваса кожфть аф сатнеманц эзда сяда валом моли назёмть наксадомац.
# sent_id = 2.38.1
# text = [a] Тунда летьке сёвоню почватне ламос аф коськондихть и кальдявста эжневихть шиса.
# sent_id = 2.38.2
# text = Сясы тейст мярьгихть кельме почват.
# sent_id = 2.38.3
# text = Растениятне тунда синь лангсост, шувару почватнень коряс, лисендихть сяда позна.
# sent_id = 2.39.1
# text = [a] Сянкса сёвоню почватне, шувару почватнень коряс, сяда козят стама салса, конат эрявихть растениятнень прянь трямаснонды.
# sent_id = 2.40.1
# text = [a] Шуварсь.
# sent_id = 2.41.1
# text = [a] Кда почваса лама шуварда, то тяфтама почватненди мярьгондихть шувару почват.
# sent_id = 2.41.2
# text = Шувару почватнеНь свойствасна ламода зависят шуварть эзда.
# sent_id = 2.42.1
# text = [a] Каятама кагод лангс ляй вастонь чистай шувар и лацкас сонь ванцаськ.
# sent_id = 2.42.2
# text = Шуварсь ащи аф фкянь кодяма шуварняста (песчинкаста), финцне эздост сяда оцюфт, омбоцетне — сяда мелкайнят.
# sent_id = 2.42.3
# text = Но сембе синь ламода сяда оцюфт, сёвонень пулень кодяма пялькскятнень коряс.
# sent_id = 2.42.4
# text = Шуварнятнень ёткса улихть цветфтома и прозрачнай шуварнят, улихть стаптка, конат архтфт аф фкя цветса.
# sent_id = 2.43.1
# text = [a] Путтама глянцек лангс аф лама шуварня и, лангозост пяк люиштазь, ётафтсаськсуроньконь глянцекть ланга.
# sent_id = 2.43.2
# text = Минь няйсаськ, кода шуварнятне ангорясазь глянцекть.
# sent_id = 2.43.3
# text = Шуварнятне калгодот, сясы шувару почватнень сокамста-инзамста пяк шовсевихть обрабатывающай орудиятне—плукне и инзаматне.
# sent_id = 2.44.1
# text = [a] Опыт.
# sent_id = 2.44.2
# text = Сяфтяма воронка, путтама эзонза гигроскопическяй ватань аф оцю пакшкя, каятама шувар, и шуварть лангс каятама ведь.
<pgNo>8</pgNo>
# sent_id = 2.44.3
# text = Ведсь курокста ётай шуварть пачк и шуварса кржа ляткшни ведьта.
# sent_id = 2.44.4
# text = Тянь пяльде шуварсь лия сёвонть эзда.
# sent_id = 2.44.5
# text = [none]
# sent_id = 2.44.6
# text = Сяс мес шувару почватне кржа кирьнихть ведьта, курокста коськондихть.
# sent_id = 2.44.7
# text = Тянкса тейст мярьгихть коське почват.
# sent_id = 2.45.1
# text = [a] Таргасаськ воронкаста начка шуварть, ванцаськ кодапт сонь свойстванза.
# sent_id = 2.45.2
# text = Начка шуварста, аф кода сёвоньцта, шапакс аф тият.
# sent_id = 2.45.3
# text = Кда шувар покольть кадомс коськома, то сон коськомдонза меле аф арси кевкс, кода сёвонць, а сраткшни.
# sent_id = 2.45.4
# text = Шуварсь сыпучай.
# sent_id = 2.45.5
# text = Шувару почватне срады почват, сясы синь обработкасновок тёждя.
# sent_id = 2.45.6
# text = Тейст мярьгондихть тёждя почват.
# sent_id = 2.46.1
# text = [a] Шувару почватне, сёвоню почватнень коряс, шить каршеса эжендихть сяда курок.
# sent_id = 2.46.2
# text = Тунда синь сяда курок коськондихть, лац эжендихть и курокста вельхневихть лисьф ниже растенияса.
# sent_id = 2.47.1
# text = [a] Кода сёвоню, а сембода пяк шувару почватнень эса кржа уленди перегнойда.
# sent_id = 2.47.2
# text = Сясы синь лангсост, чернозёмнай почватнень коряс, сяда кальдявста шаченды сёрось.
# sent_id = 2.47.3
# text = Но и синь лангсостка цебярьста шачеви сёрось, кда синь лац обработать и тиемс тейст удобрения.
# sent_id = 2.48.1
# text = [a] Тяниень пингста миньцонк ётафневи эряфс пяк эрявикс задача — пяк вишкста касфнемс урожайть минь колхозоньконь, совхозоньконь паксяснон эзга.
# sent_id = 2.48.2
# text = Тя задачать пяшкодемаса оцю значениясна почватнень правильнай обработкаснон и удобренияснон.
# sent_id = 2.49.1
# text = [a] Миньцонк строяфт оцюдонга-оцю завотт, конат ноляйхть тракторхт и велень хозяйствань разнай машинат и
# text = орудият.
# sent_id = 2.50.1
# text = [a] Тракторонь, велень хозяйствань машинань и орудиянь производствань тевса Советскяй Союзоньке занцесы мирса омбоце вастть, минь колхозоньконди и совхозоньконди максф ни 450 тёжяньда лама тракторхт, конат работада могут тиемс сяда лама, чем 8 миллион алашась.
# sent_id = 2.51.1
# text = [a] Оцязоронь Россияса крестьянскяй хозяйствась изь сотце кодамовок исскуственнай удобреният.
# sent_id = 2.51.2
# text = Минь колхозоньке и совхозоньке ня удобрениятнень пяк путнесазь эсь хозяйствасост.
# sent_id = 2.51.3
# text = Искусственнай удобрениянь производствань пяльде Советскяй Союзоньке тяни арась васенце вастс сембе мирса.
# sent_id = 2.52.1
# text = Оцязоронь Россияса стака трудса измученнай крестьянинць сидеста сёронь аф шачи кизотнень пингста и аф кирдемшка нужать эзда, аф шуроста энялькшнесь шкайта лездоманкса.
<pgNo>9</pgNo>
# sent_id = 2.52.2
# text = Попне паксяса служакшнесть молебетт.
# sent_id = 2.52.3
# text = Шкайть лангс надиязь, васькафнеф крестьяттне исть прьмосе действительней мерат.
# sent_id = 2.52.4
# text = И тянь эзда — тага сяка жа неурожайсь тага сяка нужась и сембе сяка аф кенянтьфни трудсь.
# sent_id = 2.53.1
# text = [a] Аф ся тяни минь Советскяй Союзсонк.
# text = Колхозу марс пуроптф крестьянствась вооружённай передовой велень- хозяйствань техникаса.
# sent_id = 2.53.2
# text = Эсь работасоиза сон нежетькшни тяниень пингонь наукать лангс.
# sent_id = 2.53.3
# text = Колхозонь и совхозонь паксянь стахановецне тюрихть инь оцю урожайнкса.
# sent_id = 2.54.1
# text = [a] {cont}И кда оцязоронь Россиясь кочксесь кизоста 4-5 миллиартт пуд сёра, то минь велень хозяйстваньке 1937 кизоста ни макссь пцтай 7 миллиартт пуд сёра.
# sent_id = 2.55.1
# text = [a] Нароттнень великай вождьснон Сталин ялгать руководстванц ала минь колхознай крестьянстваньке эряй счастливай и зажиточнай эряфса.
# sent_id = 2.56.1
# text = [a] ГРАНИТСЬ.
# sent_id = 2.57.1
# text = [a] Гранитсь обьжновенна ащекшни крхка вастса модать ала, шуваронь, сёвонень и лия породань слойхнень ала.
# sent_id = 2.57.2
# text = Но гранитсь аф шуроста васьфневи модать лангсонга.
# sent_id = 2.57.3
# text = Гранитста лияста ащихть целай пантт.
# sent_id = 2.57.4
# text = Гранитонь кефне (валуттне) аф шуроста васьфневихть паксява и вирьге (5 рис.)
# sent_id = 2.58.1
# text = [a] 5 рис. Вирьса гранитонь кефне (валуттне).
<pgNo>10</pgNo>
2.59.1
[a] Сембода сидеста васьфневихть якстерь и серай граниттне.
2.59.2
Сяфтяма гранит пакш, тапасаськ сонь молаткаса и ванцаськ сонь изломонц.
2.60.1
[a] Мезе ина няйхтяма гранитста?
2.60.2
Гранитть изломстонза тёждяста няевихть сонь составной пяльксонза.
2.60.3
Финцне синь эздост якстерязат или акшазат — тя полевой шпатсь.
2.60.4
Полевой шпатта сембода лама гранитса, сясы полевой шпатть эзда зависит гранитть якстерь или серай цветоцка.
2.60.5
Гранитть лия пяльксонза цветфтомот, пцтай пачкастняят — тя кварцсь.
2.60.6
Гранитса полевой шпатть и кварцть пялькскаснон ёткова няевихть равжа Пиндолды пялькскат — тя слюда.
2.61.1
 [a] Тяста няйсаськ, што гранитсь ащи кварцста, полевой шпатста и слюдаста.
2.62.1
 [a] Кода разрушается гранитсь.
2.63.1
 [a] Природаса сембось полафневи, аф ляткшни апак полафтт гранитське.
2.63.2
Пингонь ётазь гранитсь сраткшни, арси сёвонькс или шуваркс.
2.63.3
Гранитсь сраткшни лямботь и якшамть, ведть и кожфть эзда.
2.64.1
 [a] Штоба няемс, кода действует гранитть лангс лямбось и якшамсь, тихтяма тяфтама опытт.
2.65.1
 [a] 1 опытсь.
2.65.2
Ашкоттама гранит пакш пролопкя пес.
2.65.3
Пролопкять омбоце пенц кагод потмос ашкодозь, карматама кирдемонза кядьсонк, а гранит пакшть календасаськ спиртовкань, а сяда цебярь — примусонь толса.
2.65.4
Гранитть пяконе календасаськ и эстокиге нолдасаськ кельме ведьс.
2.65.5
Кда минь тяфта тихтяма аф весть, то гранитсь кармай лазондовома и срадома башка ёмла пяльксова.
2.66.1
 [a] Штоба шарьхкодемс, мес гранитсь лазондови эждемать и курокста кельмомать эзда, тихтяма тяфтама опыт.
2.67.1
 [a] 2 опытсь.
2.67.2
Сяфтяма меднай пятак, шуфтонь вадяв досканя и кафта эськонят.
2.67.3
Вачкодьсаськ эськнень досканяти стане, штоба пятаксь тёждяста ётнель синь ётковаст, но сяка пингть, штоба тейст токсель.
2.67.4
Тяни сявсаськ пятакть щипцаса крайда и эждьсаськ сонь спиртовкань толса.
2.67.5
Эжтьф пятакть путсаськ досканя лангс и ваттама, ётни ли сон тяни эськнень ёткова?
2.67.6
Минь няйсаськ, што эжтьф пятаксь эськонятнень ёткова аф тяльгонди.
2.67.7
Мес?
2.67.8
Да сяс, мес сон эждемать эзда кармась улема сяда оцю.
2.67.9
Ётай мзяровок минута, кельми пятаксь и кармай эськнень ёткова меки тёждяста ётнема.
<pgNo>11</pgNo>
2.67.10
Тяста лисенди, што пятаксь эждемать эзда келемсь, а кельмомать эзда кирендсь.
2.68.1
 [a] Тяфтама жа олытт тиендсть и лия калгода телатнень мархтонга, и сембе пингста няендевсь, што телатне эждемета келемкшнихть, а кельмомста киренкшнихть — ёмлалготкшнихть.
Тяка пингста аф фкянь кодяма телатне келемкшнихть аф фкакс: финцне пяк, омбоцетне аф пяк.
2.69.1
 [a] И гранитське тяфта жа, эждемста келемкшни, а кельмомста киренкшни.
Мзярда минь гранитть эждеськ, сон келемсь и ланга ширеста келемсь сяда пяк, а потма ширеста — сяда аф пяк.
Мзярда жа минь эжтьф гранитть курокста кельмофтеськ, сон кирсь, и ланга ширеста сон, потма ширенц коряс, кирсь сяда пяк.
Тянь эзда гранитсь и лазондови и ераткшни башка пялькскава.
2.70.1
 [a] Тяда башка, гранитсь вдь аф однородней кев: сон ащи полевой шпатонь, кварцонь и слюдань марс петьф пялькскаста.
Гранитть фкакс эжнемстонза и кельмофнемстонза сонь аф фкянь кодяма составной пяльксканза келемкшнихть и киренкшнихть аф фкакс.
Сясы эждемста и курокста кельмофтемста гранитсь нинге сяда пяк лазондови и ераткшни пялькскянь-пялькс.
2.71.1
 [a] Тяфта жа уленди гранитть мархта природасонга.
Шить гранитсь эжневи шиса и келемкшни, а веть гранитсь кельмоси и киренкшни.
Тяфта, лямботь и якшамть резкайста полафневомаснон эзда гранитсь ераткшни сембе сяда ёмла и ёмла пялькскава.
Гранитнай панттнень и екалатнень подножиясост яла ули кода васьфгемс гранитонь оцю и ёмла пакшт.
Синь тиевсть гранитнай панттнень и екалатнень срадомаснон эзда.
Тяфта жа ераткшнихть и кевонь лия породастонга ащи панттне и екалатне (6 рис.).
2.72.1
[a] 6 рис. Срады-калады скалатне.
2.73.1
 [a] Гранит пакшне сяда тов ерафневихть-калафневихть пандста вишкста шуди ведьса, а стане жа пандста алу шашни эйхнень — ледникнень мархта.
<pgNo>12</pgNo>
Пандста шуди веттне и эйхне срафнесазь и шовсесазь гранит пакшнень.
Тяфта пингонь ётазь, гранитсь сраткшни кварцонь, полевой шпатонь ямкскава и слюдань чешуйканява.
2.74.1
 [a] Фкя-фкянди шовсезь кварцонь ямкскятне тиендевихть кварцевай шуваркс.
А мелкайгофтф полевой шпатсь и слюдась тиендевихть сёвонькс.
Тиендеви сёвонць и шуварсь канневихть лия вастова ведть и вармать вельде.
2.75.1
 [a] Вов коста сявовсть шуваронь и сёвонень ня оцю васттне, конатнень минь няендсаськ природаста.
Миллиотт кизонь ётамс синь тиевсть гранитть разрушениянц эзда.
2.76.1
 [a] Минь тонадоськ гранитть, а стане жа сёвонть и шуварть, конат тиендевихть гранитть разрушениянц эзда.
Гранитсь, шуварсь и сёвонць сувсихть земной корать составозонза и тейст мярьгихть горнай породат.
2.77.1
 [a] 
Кода тиендеви сёвоню сланецсь и песчаниксь.
2.78.1
 [a] Сёвоньцта и шуварста, конат тиевсть гранитть разрушениянц пингста, природаса тиендевихть и лия горнай породат.
Тяфтама породакс арсихть сёвоню сланецсь и песчаниксь.
2.79.1
 [a] Сёвоню сланецсь — тя слойнь-слой ащи шобда цветса горнай порода.
Кда сёвоню сланецть лангс тарксемс ваймоцень, то маряви сёвонень характерней шине.
2.80.1
 [a] Сёвоню сланецсь тиевсь сёвонть эзда аф фкя миллион кизонь ётамс.
Сёвонть лангс пяк люпштасть лангсонза ащи горнай породань эчке елойхне.
Тянкса пингонь ётазь сёвонць тиевсь калгода плотнай кевкс.
И ков сяда кунардонь
пингонь сёвоню сланецсь, тов сон уленди сяда калгода и плотна.
2.81.1
 [a] Сёвоню сланецть добувакшнесазь пандста.
Плитань-плитань кярсеф сёвоню сланецса горецне вельхнесазь эсь кудснон.
Сёвоню сланецонь кона-кона калгода еорттнень эзда аноклакшневихть школьнай грифельнай доскат, а сяда ляпе породатнень эзда аноклакшневихть Грифельхть.
2.82.1
 [a] Песчаниксь ащи крупнай или мелкай шуварняста, конат эсь ётковаст клеиндафт сёвонца или известнякса.
Ня шуварнятне лац няевихть песчаникть одс тапаф вастстонза.
<pgNo>13</pgNo>
Песчаниксь тиевсь лия породань мархта шоряф шуварста сонь лангозонза горнай породань эчке слойхнень люпштамаснон эзда.
Песчаникть тиевомац мольсь стане жа аф фкя миллион кизонь ётамс.
2.83.1
 [a] Песчаникть добувакшнесазь пандста.
Сонь тевс путнесазь кода строительнай кевонь.
Соньцтонза стане жа аноклакшнихть яжама кефт, шовама кефт и брусокт.
2.84.1
 [a] Гранитть, сёвоню сланецть и песчаникть кепотьксса минь ваноськ, кода природаса сраткшнихть-калаткшнихть финц горнай породатне и тиендевихть омбоцетне.
2.85.1
 [a] 
СЁВОНТЬ, ШУВАРТЬ Й ГРАНЙТТЬ НАРОДНАЙ ХОЗЯЙСТВАСА ТЕВС ПУТОМАСНА.
2.86.1
 [a] Кода сёвоньцта тиендихть кирпицт.
2.87.1
 [a] Сёвоньцта тиендеви сембонди содаф строительнай кирпицсь.
Кирпицнень тиендьсазь кирпицень заводга, конатнень стройсесазь стама вастова, коса лама сёвоньда.
2.88.1
 [a] Сёвонть шувондсазь кизонда и кадондсазь тялоть лангс марса, тя пингста сёвонць парганалготкшни.
Тяфтама сёвоньцта тиендеви сёвонень цебярь шапакс.
2.89.1
 [a] Сёвонень шапаксонь анокламанкса, сёвонть шорсесазь ведь мархта и мядондакшнесазь стамка машинаса — сёвонень мядондамаса.
Сёвонень шапаксти тяка пингть кайсихть шувар.
2.90.1
 [a] Цебярьста шоряф сёвонень шапаксти ули кода тиемс кодама повсь форма, сяс мес сёвонць пластичнай.
Кирпицень тиема завоттнень эзга стамка формовочнай станокса шапаксста тиендихть кирпицт.
2.91.1
 [a] Ня начка кирпицнень сяльде косьфнесазь лапаз ала кожфса.
2.92.1
 [a] Косьфтамдост меле кирпицнень марсесазь стамка пянакудс, коса синь плхнесазь.
Плхтаф кирпицть сяльде валом кельмофнесазь.
Плхтамда меле кирпицсь кемокстомкшни, и ведть эзда сон ни аф лопотькшни и аф тиендеви сёвонень шапаксокс.
2.93.1
 [a] Аноклаф кирпицсь пяк ламонь моли строительстванди.
Сонь эздонза тиендихть заводонь и фабрикань корпуст, общественнай зданият и эряма кутт.
Кирпицсь — минь строительствасонк пяк эрявикс материал.
<pgNo>14</pgNo>
2.94.1
 [a] Кода сёвоньцта тиендихть кядькт.
2.95.1
 [a] Тяфтамка сёвонень кядькнень тиендьсазь сёвоньцта гончарнай заводга.
2.96.1
 [a] Сёвоньцта васенда аноклакшнихть шапакс, конанцты сяльде тиендевихть тяфтама или лия формат.
2.97.1
 [a] Сёвонень кядькнень сембода сидеста тиендьсазь кядь вельде, стамка гончарнай круг лангса.
Сёвонть марсесазь шаронды круглай шраня лангс, конань ваксса работай гончарсь.
Кядьса и формань тиема инструментса гончарсь шрать мархта шаронды сёвонень шапаксти тиенди сяканянь, церяпкань, тарелкань формат.
2.98.1
 [a] Тяда меле ня изделиятне лапаз ала косьфневихть кожфса или искусственнай сушилкаса.
Косьфтамда меле кядькнень сидеста вельхнесазь стамка составса^-глазурьса, штоба синь афольхть ноля эсь пачкаст ведь.
Лияста глазурьса вельхтямдост инголе кядькненди тиендихть риеункат.
2.99.1
 [a] Сяльде плхнесазь.
Плхнесазь стамка пянакудса, конатнень эса кядьгсь валом-валом календакшневи.
Плхтамда меле кядькне валом кельмофневихть.
2.100.1
 [a] Фарфоровай кядькнень тиендьсазь чистай акша сёвоньцта (каолинцта) и чистай акша шуварста, коза кайсихть кодама-кодама лия веществат.
Тяфтама кядькнень аноклакшнесазь фарфоровай завоттнень эзга, коса пцтай еембонь тиендьсазь машинатнень вельде.
2.101.1
 [a] СССР-са якстерь сёвонень залешне ащихть лама вастова.
Акша сёвонень (каолинонь) оцю залешне ащихть УССР-са, Уралса и Сибирьса.
2.102.1
 [a] 
Кода аноклакшневихть глянцексь и глянцеконь кядькне.
2.103.1
 [a] Глянцекть и глянцеконь кядькнень тиендсазь глянцеконь тиема заводга.
Глянцеконь анокламс сявондихть чистай шувар, шорсесазь сонь известняк или пур и сода мархта или поташ мархта и пяк эжнесазь сёвонень оцю сяканяса (тигляса) епециальнай пянакудса.
Мзярда пяк пеить эзда массась еолай и шонгаргоды, сонь эздонза тиендеви глянцек.
2.104.1
 [a] Глянцекста кядькнень сидеста тиендсазь уфазь.
Мастярсь сявонди металлическяй трубка и сонь фкя пенцмархта сявонди глянцеконь шяняфтф масса, а трубкать омбоце пестонза кармоси уфама.
<pgNo>15</pgNo>
Тяфта уфсеви глянцеконь пузырь.
2.105.1
 [a] Штоба тиемс кядьге, уфаф глянцеконь пузырть мастярсь путнесы формас.
Тяса пузырсь тиендеви формать коряс и глянцекть кельмомдонза меле тиендеви эрявикс кядьге (7 рис.).
2.106.1
 [a] Тяниень пингть минь глянцеконь тии заводганк глянцеконь уфайхнень стака работасна сембе сяда и сяда пяк полафневи машинаса.
2.107.1
7 рис. Кода тиендеви глянцеконь
2.108.1
Мезенди моли гранитсь.
2.109.1
Гранитсь—кеме кев.
Сянкса сонь тевс путнесазь кода строительнай материалонь.
Гранитта сембода лама миньцонк добувакшневи Уралса, Карельскяй республикаса и УССР-са, Днепропетровщинаса.
Тяста гранитсь пачфневи строяма васттненди.
2.110.1
Гранитста стройсевихть кудонь фундаментт, седень кирдема столбат.
Гранитонь плитаса атцесазь тротуархнень и набережнайхнень, гранитонь кевса — булыжникса атцесазь ульцятнень.
2.111.1
Гранитть ули кода полировандамс.
Полировандафста сон пяк красивай и моли кудонь украшениянди.
Гранитста тиендихть памятниконди подставкат.
2.112.1
Минь ваноськ гранитть, сёвонть и шуварть, а стане жа сёвоню сланецть и песчаникть.
Минь содаськ, што синь пяк оцю значениясна народнай хозяйстваса.
Синь арсихть полезнайкс.
Но штоба ня горнай породатнень путомс тевс хозяйстваса, синь сашендовихть тарксемс модать алда.
Сясы гранитти, сёвонти, шуварти, сёвоню сланецти и песчаникти мярьгондихть полезнай ископаемайхть.
2.113.1
Сяда тов минь карматама тонафнемост лия полезнай ископаемайхнень.
<pgNo>16</pgNo>
2.114.1
 [a] ИЗВЕСТНЯКНЕ.
2.115.1
Известнякне — нят обыкновеннай известняксь, пурсь и мраморсь.
Сембе нят — горнай породат, конат сидеста аасьфневихть природаса, сембода пяк пандова.
2.116.1
Опыт.
Сяфтяма разбавленнай солянай кислота и путняфттама обыкновеннай известняк лангс.
Сон тжназеви и вельхтяви кожф пайгоняса.
Сяка жа ули, кда минь путняфттама кислота пурть и мраморть лангс: синь тжназевихть и и вельхтявихть кожф пайгоняса.
Сясы известнякне тёждяста содавихть, кда лангозост
путняфтомс кислота.
2.117.1
Пурть сембе тинь содасасть.
Минь пурса сёрматкшнетяма класснай доскать лангс.
Но мезе стамсь пурсь?
2.118.1
Кда пуронь мелкай порошокть ваномс микроскопонь пачк, то няеви, што пурсь ащи пяк ёмла рака кудняста, конат тяфтак ванозь аф няевихть (8 рис.).
Нят мзярда бди эряй пяк ёмла животнайнь рака куднят.
Ня животнайхне эрясть морява.
{cont}Мзярда синь кулсесть, рака куднясна прашендсть моря потмаксти.
{cont}Ётнесть векне векнень мельге, тёжянь кизотне тёжянь кизотнень мельге.
Моря потмаксса рака кудняда пуромкшнесь сембе сяда лама.
{cont}Синь матросевсть и плотнайготкшнесть ведень вярде слойхнень люпштамаснон эзда.
Тяфта моря потмаксса тиевсть пуронь эчке слойхть.
2.119.1
Но мес ина пурть минь мушендсаськ сушаста?
2.120.1
Учёнайхне музь, што лама вастова, коса тяни суша, кунардонь пинкнень ня васттнень эзга ульсь моря потмакс.
Тянь колга корхтайхть рака куднятне и морянь животнайнь и лиянь лятксне, конат ня вастнень эзга мушендовихть.
Лама пингонь ётазь, моря потмакссь кона-кона вастова валом-валом кепсесь, ведсь тя вастста сембе тушендсь, и моря потмаксса тиеви пурсь кармась улема сушаса.
Сушань и морянь веконь-веконь ня колебаниятне няендрвихть кона-кона вастова моря берягова и минь пингстонокинга.
2.121.1
8 рис. Микроскоп ала пуронь порошоксь (пяк касфтф).
<pgNo>17</pgNo>
2.122.1
 [a] Пурсь васьфневи лама вастова и минь Союзсоноконга; кона-кона вастова сон тиенди возвышенностть и пантт, кепотьксонди, Украинаса, Крымса.
Пурса акшепнихть.
Пяк мелкайгофтф пурста тиендихть пейнь чистендама порошок, конанц мархта минь чистендакшнесаськ пейньконь.
2.123.1
Известняксь уленди серай цветса, но уленди и лия цветсонга.
Сидеста тя уленди плотнай кев, но васетькшни и пяк паргана известняковок.
2.124.1
Кода пурть, стане и известнякнень ламосна ащихть морской животнайнь раковинаста.
2.125.1
Известняксь пяк сидеста васьфневи природаса.
Лама известнякта Крымть маласа, Украинаса, Севернай Кавказса, Волгать кувалмова и минь Союзоньконь лия вастованза.
Известняксь — строительнай кев.
Сон эрявкшни кудонь, куцемань, тротуаронь строямс, а стане жа известень и цементонь тиемста.
2.126.1
Мраморсь — калгода и плотнай кев, сон ащи пиндолды паморькскаста.
Акша мраморсь тапаф вастста сахарть кодяма, но мраморсь уленди и лия цветсонга.
2.127.1
Мраморсь миньцонк сатневи Карельскяй республикаса, Уралса и лия вастова.
Мраморсь — мази кев.
Сянкса мраморса вельхнесазь куттнень фасадснон, мраморста тиендихть колоннат, куцемат и лия украшеният.
Мраморста тиендихть статуят и памятникт.
2.128.1
Известсь.
2.129.1
Анокста известсь природаса аф васьфневи, сонь аноклакшнесазь известнякста.
2.130.1
Штоба получандамс известь, известнякть плхнесазь специальнай пянакудса.
Плхтамда меле известсь тиендеви аф гашонай известекс.
Аф гашонай известсь варяняву акша пакшень кодяма.
Кда путняфтомс кислота известть лангс, то сон аф кармай ни тжнама, кода известняксь.
2.131.1
Аф гашонай известьста получандакшнихть гашонай известь.
Кда аф гашонай известть валомс ведьса, то известсь нилендьсы ведть и пяк эженди; аф лама пингта меле, аф гашонай известть покольнянза сраткшнихть,
сон тиендеви гашонай известекс.
Гашонай известсь пушистай акша порошоконь кодяма.
2.132.1
Гашонай известсь тяда меле моли извёсткань анокламс.

<pgNo>18</pgNo>
2.133.1
 [a] Извёсткась аноклакшневи тяфта: гашонай известть шорсесазь ведь мархта, конада меле тиендеви известковай шапакс, эзонза прибавсихть шувар, тя самай и ули извёсткась.
Кирпицнень марамстост петфнесазь извёсткаса.
Кожфса извёсткась калготкстомкшни и кемоста фкя-фкянь
мархта сотнекшнесыне кирпицнень.
2.134.1
Извёсткась — строительнай тевса пяк эрявикс материал.
Сонь эздонза пяк ламонь аноклакшневи и ётафневи стройкаванк.
2.135.1
Цементсь и бетонць.
2.136.1
Извёсткась хоть и максси цебярь материал кирпицень петфнемс, но тя материалсь сембе сяка аф пяк кеме.
Тяниень пингста постройкава сяда пяк путневи тевс цементсь.
2.137.1
Цементсь аноклакшневи цементнай заводга известнякста, сёвоньцта или мергельста.
Мергельсь—тя горнай порода, кона ащи известнякста и сёвоньцта.
Известнякть и сёвонть или' мергельть васенда мелкайняста яжсесазь и шорсесазь ведь мархта.
Тя смесьста тиендихть кирпицт, синь косьфнесазь васенда кожфса, а меле пяконе календакшнесазь пянакудса.
Кельмомда меле кирпицнень яжсесазь пяк мелкай порошококс.
Тя порошоксь и ули цементсь.
2.138.1
Цементста, шуварста и ведьста аноклакшнихть
шапакс, кона кемокстакшни аф аньцек кожфса, но ведьсонга.
Цементсь пяк цебярьста кемокснесыне строительнай всякай материалхнень и кшнитьке.
2.139.1
Цементсь стане жа моли бетононь анокламс.
Кда шовордамс цементть, шуварть и щебенть и прибавамс ведь, то тя смессь калготкстоми аф аньцек кожфса, но стане жа и ведьсонга.
Цементонь, шуваронь, щебенень и ведень тя смести мярьгихть бетон.
2.140.1
Строительнай тевса сяда сидеста применяется железобетонць.
Железобетоннай колоннась тиендеви тяфта: сявондихть кшнинь прутт, кодсесазь синь пролопса.
Тянь персесазь кемоста эськса шавф (вачкотьф) шуфтонь доскаса.
Сяльде тя формась валондови бетонца.
Мзярда бетонць калготкстоми, формать сявондьсазь; калготкстомф
бетонць марса кшнить мархта тиенди прочнай колонна.
2.141.1
Бетонць и железобетонць сембода пяк путневихть тевс ведь алдонь сооружениянди.
Железо-бетонцта и бетонцта тиендихть военнай укрепленият.

<pgNo>19</pgNo>
2.142.1
 [a] САЛСЬ.
2.143.1
Ярхцама салсь, конань мархта минь ярхцсетяма, стане жа арси полезнай ископаемайкс.
Сонь тарксесазь модаста, а стане жа морянь ведьста, салу озератнень и лихтибрятнень ведьстост.
2.144.1
Ся салсь, конац сатневи модаста, ащекшни тоса калгода массакс и мярьгихть тейнза каменнай сал.
2.145.1
Морянь, салу озерань и лихтибрянь ведьса салсь ащекшни солафста.
Салхнень солавомаснон ули кода няемс тяфтама опытста.
2.146.1
9 рис. Каменнай салть кристаллонза.
2.147.1
Опыт.
Сяфтяма пяле стакан ведь, каятама эзонза аф лама ярхцама мелкай салня и шорсесаськ.
Салсь срадыкалады сельмоса аф няеви пялькскава и срады сембе ведть эзга.
{!}[!]Кодама ба ведь путьке минь афолеме сяв, сонь таньфоц ули салу: эсонза ули сал.
Сявф салсь солась ведть эса.
И тяни минь стаканцонк аф ведь ни, а
салонь слабай раствор.
2.148.1
Каятама тя растворти нинге аф лама сал и цебярняста
шорясаськ.
Сяльде карматама салонь кайсема аньцек снярда, мзярда солай инголе каяф салсь.
' Растворсь ушеды нинге сяда пяк крепкайгодома.
Мекпяли кайсеф салсь соламода лоткай.
Сон озай стаканть потмаксс.
2.149.1
Тяфтама растворти, конанц эса салсь аф солай ни, мярьгихть насыщенная раствор.
<pgNo>20</pgNo>
2.150.1
 [a] Салсь тейнек эряви ярхцамс.
Сон сувси минь теланьконь составозонза и минь вероньке таньфс коря салу.
2.151.1
Но салсь моли аф аньцек ярхцамбяленди.
Лама салда минь ётафнетяма иродуктань ванфтомс.
Салыяфтф продуктатне, кепотьксонди, сивольсь, калсь, аф гастявихть.
Салть вельде улихть кода ванфтомс ламонц продуктатнень.
2.152.1
Каменнай салсь.
2.153.1
Каменнай салсь тиевсь салу озератнень коськомаснон эзда, конат ляткшнесть древняй морятнень эзда.
2.154.1
Озератнень эса ведсь валом-валом шиньфнесь, а салсь, кона ульсь тя моряса, лядсь потмаксти.
Тяфта тиевсть каменнай салонь залешне, конат тяда меле ульсть вельхтяфт разнай горнай породань слойса.
2.155.1
Каменнай салонь оцю залешт улихть СССР-са Илецкяй защитать маласа, аф ичкозе Чкаловста, а стане жа Донецкяй бассейнасонга.
Тяса кунардонь пингста сявомок сатневи сал.
2.156.1
Модаста салть тарксесазь тяфта.
2.157.1
Модати шувондыхть крхка эшихть — шахтат, конат пачкотькшнихтьсалонь пласттненди.
Салть сязендьсазь киркаса, каймоса, а лияста взрывчатай веществаса.
Валом-валом шувозь, салонь пласттненди тиендихть мода алдонь коридорхт.
Ня коридорхне каладомада кирневихть каменнай салонь столбаса, конат тянкса кадондовихть.
Сатф салть коридорга усксесазь тачкаса и вагонеткаса, а сяльде подъёмнай машинаса кепсесазь вяри, модать лангс.
2.158.1
Чистай каменнай салсь цветфтома, кода глянцексь.
И няят пачканза.
Но лияста сон уленди архтф кодама повсь смеснень эзда аф фкя цветс.
2.159.1
Самосадочнай салсь.
2.160.1
Природаса салсь васьфневи аф аньцек калгодста — каменнай сал лаца.
Лама салда еолаф салу ведень озерава.
Тяфтама озерада миньцонк лама Прикаспийскяй етепнень эзга.
Сембода оцюфне и салса еембода козятне — тя Баскунчак озерась и Эльтон озерась.
<pgNo>21</pgNo>
Синь ведьсна салса насыщеннай растворонь кодяма, а потмакссна ащи каменнай салонь калгода слойста.
2.161.1
Прикаспийскяй степнень эзга кизось уленди пяк пси и коське.
Ведть шиньфтаманц эзда озератнень эзга салсь озси берякнень малас и озера потмаксти.
Тяфтама салти мярьгондихть самосадочнай сал.
{cont}Тя салть инголи амолякшнезь каймоса, а тяни амолясазь стамка машинаса— экскаваторса.
Косьфтамда меле салсь прважакшневи марнек СССР-ть эзга.
2.162.1
Тянкса Баскунчак озераста ётафтф машина ки Волга ляйти.
2.163.1
Задания.
Анокламс ярхцама салонь насыщеннай раствор.
Путомс стаканцта растворть лямбе вастс мзяровок шинь ётамс.
Ваномс, кода стаканть стенказонза и потмаксозонза тиевихть салонь кристаллнят; тяфта жа ведть шиньфтаманц эзда арсихть кристаллхт салу ведень озератнень беряговаст и потмаксоваст.
2.164.1
Салонь источникне.
2.165.1
Ярхцама салсь тяфта жа васьфневи салонь источникнень эзга.
Ня источникне тиендевихть тяфта.
Ведсь модать потмозонза ётамста
васьфни каменнай салонь
залешт и солафнесы тя
салть.
Тя салу ведсь сяльде
лисенди модать лангс салу
ведь мархта лихтибря лаца.
2.166.1
Салонь источникнень эзда стане жа получандакшнихть сал.
Синь эздост ведсь насосса макссеви градирнятненди (10 рис.).
Нят— шуфтонь панжада сооружениям конат пяшкотьфт тарадса, а алулце пялькссост ащи кевонь бассейна.
2.167.1
 [a] 10 рис. Градирнясь.
2.168.1
 [a] Салу ведсь вярде шуди тараттнень лангс, а тоста путняй бассейнати.
Тя пингть ведть пяльксоц шиньфтай.
Сясы бассейнатикочксеви ни салонь тустомф раствор.
<pgNo>22</pgNo>
Тя тустомф растворть насосса меки макссесазь вяри.
Сон меки путняй бассейнати, ведсь эздонза шиньфтай и бассейнати пуромкшни сядонга туста раствор.
Тя тиендеви ламоксть и мекпяли бассейнати пуромкшни салонь насыщеннай раствор.
Сонь кайсесазь кели кядьгс и тол лангса шиньфнесазь.
Ведсь
шиньфтай, а кядькненди ляткшни коське сал.
2.169.1
Кода получандакшневи салсь насыщенней растворста,
ули кода няемс тяфтама опытста.
2.170.1
Опыт.
Жестень кружкас каятама салонь раствор и карматама тол лангса ламос эждемонза, штоба коськоль марнек ведсь.
Кружкати ляткшни сал.
2.171.1
Салонь получандама тя способти мярьгихть выпаривания.
Салонь насыщеннай растворхнень эзда тяфта жа шиньфтазь добувакшнихть сал соляной промышленностьсовок.
2.172.1
Морянь ведьста салонь получандамась.
2.173.1
Лама салда солафтф морянь ведьса.
Но ярхцама салда башка, сонь эсонза нинге улихть сяпи салхт, сясы морянь ведсь таньфс сяпи-салу.
2.174.1
Кда шиньфтамс морянь ведть, то васенда озай ярхцама салсь и аньцек сяда меле озсихть сяпи салхне.
Тянь коряс и основанай морянь ведьста ярхцама салонь получандамаське.
2.175.1
Морянь ведьста салонь получандамс тиендихть аф крхка прудт, конат персевихть морять эзда.
Шить лямбонц э'зда ня прудтнень эзга ведсь шиньфни и салсь озси потмаксти.
Штоба ярхцама салть мархта афольхть озсе сяпи салхне, шиньфтамать педа-пес аф пачфнесазь.
Мзярда потмаксти лама озай ярхцама салда, сяпи сал мархта растворть нолясазь прудста моряв.
Потмаксти ляткшни аньцек ярхцама салсь.
Миньцонк лама салда получандакшневи морянь ведьста.
2.176.1
Удобрениянди моли салхне.
2.177.1
Природаса васьфневи аф аньцек ярхцама салсь.
Природаса васьфневихть лия салхтка.
Улихть стама салхт, конат молихть паксятненди удобрениянь тиемс.

<pgNo>23</pgNo>
2.178.1
 [a] Ня салхнень запазснон пяльде Советскяй Союзоньке инь козя странась сембе мирса.
2.179.1
Северса, Соликамск ошть маласа, муфт калийнай салонь пяк оцю залешт.
Тяниень пингть тоса тифт шахтат и сатневи эздост сал.
Тёжятть тонна калийнай салда тоста прважакшневи минь паксяньконди удобрениянь тиемс.
2.180.1
Пцтай сембе вастованк васьфневихть фосфоритт.
Нят модакс ащи кефт, конат равжа-серай цветсот; лияста круглай формасот.
Фосфоритонь крупнай залешт улихть Московскяй областьса, Горьковскяй областьса и нинге лия лама областьса и крайса.
2.181.1
Мекпяльдень кизотнень пингова фосфоритонь оцю залешт ульсть муфт Средняй Азияса.
Фосфоритоньконь эзда инь цебярьхне — подольскяй фосфориттне, Украинаса.
2.182.1
Заводга фосфориттнень мядондасазь и яжасазь почфокс.
Стане получандаф фосфоритонь почфть или видеста усксесазь паксянь удобрениянди или жа, кода сидеста уленди, макссесазь сяда товолдонь переработкас.
Сернай кислотаса обработкада меле фосфоритнай почфста получандайхть нинге сяда цебярь удобрения — суперфосфат.
2.183.1
Аф лама кизода инголе Кольскяй полуостровть Хибинскяй пандонзон эзда мусть апатитонь пяк оцю залешт.
Курок ушедовсь апатиттнень разработкасна, и малазост, коса нинге аф кунара сембе васттне шавотольхть, тяни вишкста кассь промышленнай ош — Кировск.
2.184.1
Апатиттне ащекшнихть массакс, конат ащихть мелкай кристаллста.
Сембода сидеста синь цветсна пиже, но улендихть архтфт и лия цветсовок.
2.185.1
Заводга апатиттнень эзда получандакшнихть апатитовай
почф, а мекпяльцеть эзда, сернай кислотаса обработкада меле, аноклайхть суперфосфат.
2.186.1
Оцязоронь Россиясь суперфосфатонь производствань пяльде ащесь 16-це вастса, а Советский Союзсь тяни занязе 3-це вастть сембе мирса.
2.187.1
Мзярда почвать удобряндакшнесазь суперфосфатса, калийнай салса, апатитонь и фосфоритонь почфса, эста почвать сёронь шачемац-касомац пяк кеподи.
Тяфта удобриндаф почвать эзда растениятне шокшендсазь почваста ведть эзонза солафтф салхнень мархта, и трясазь эсь пряснон.
Сянкса тяфта удобриндаф почваса пяк касонды видеф растениятнень урожайсна.
<pgNo>24</pgNo>
2.188.1
 [a] МОДАСТА ДОБЫВАЕМАЙ ТОПЛИВАСЬ.
2.189.1
Модать потмоса лама палы породада: торф, каменнай уголь, нефта.
Ня породатне пяк лац палыхть и макссихть лама лямбода.
Сясы народнай хозяйстваса синь пяк оцю значениясна, кода уштомбялень.
2.190.1
Торфсь бурай цветса, паргана массань кодяма.
Ведти ёрдаф коське торфсь уенди кода пробка,—сон тёждя.
Сонь эсонза яла ули кода няемс кодама повсь растениянь ляткст.
Коське торфсь пяк курокста крьвязькшни.
2.191.1
Каменнай угольсь — тя тёмнайплотнаймасса.
Сон стака и калгода, кода кев.
Ланганза эрьхтемста сон лазондови мелкай пакшова.
Ведьса сон ваяй.
Паломста каменнайугольсь, торфть коряс, лямбода максси сяда лама.
2.192.1
Но сембе палы породатнень ёткста сембода цебярь уштомбяленди арси нефтась.
Сон лямбода максси фкя да пялексть сяда лама, каменнай угольть коряс, и колмоксть сяда лама, торфть коряс.
Нефтась — шобда цветса ваи жидкость.
2.193.1
Кода тиендеви торфсь.
2.194.1
Торфсь тиендеви озератнекь и шяйхнень эзга, конат пингонь ётазь тиендевихть торфянникокс.
2.195.1
Озерать берягованза пяк касондыхть шяй тишесь, нюдикссь и сенди тишесь, сяльде ушеткшни касома и торфонь нупоньцке (11 рис.).
Нупонць валом-валом вельхнесы берягста ушедомок озерать лангонц.
Озерась тяфта марнек вельхневи нупонень вельхтяфксса и тиендеви топкай болота; кода корхнихть, озерась
арси болотакс (12 рис.).
2.196.1
11 рис. Торфонь нупонць.
2.197.1
 [a] 12 рис. Кода озерась валом-валом тиендеви болотакс.
2.198.1
 [a] Мзяровок кизонь ётазь шяйть лангса торфонь вельх-
кссь еембе сяда эчколготкшни.
Кулси растениятне прашендыхть болотать потмаксозонза, синь эздост пуромкшни сембе сяда и сяда лама.
Лама пингонь ётазь, торфонь нупонць валом пяшкотькшнесы марнек шяйть.
<pgNo>25</pgNo>
2.199.1
 [a] Болотаса аш кожф, сясы нупонь лятксне тоса аф наксаткшнихть, кода кожфса.
Ведьса синь эздост тиеви торф.,
2.200.1
Кода тарксеви и путневи тевс торфсь.
2.201.1
Торфсь — цебярь уштомбяль; торфонь болотатнень эзда сонь тарксесазь разнай способса.
2.202.1
Торфть кунардонь таргама способоц — кядь вийса тарксемась.
Рабочайхне лияста плманжа видева ведьса ащезькаймоса тарксихть торф, а сяльде сонь косьфнесазь.
<pgNo>26</pgNo>
Тя работась пяк стака и аф пяк производительнай, сясы миньцонк торфонь таргамась сембе сяда и сяда пяк механизировандакшневи; торфонь таргамс путнихть тевс аф фкянь кодяма машинат.
Тя тёждялгофнесы рабочайхнень трудснон и максси сяда цебярь результатт.
2.203.1
Торфонь таргамань цебярь фкя способсь тяфтама {13 рис.).
Ведень вии струяса тапсесазь и срафнесазь торфть и тиендсазь сонь шонгарямкс.
Тиеви торфонь шонгарямть качандакшнесазь тоста и кайсесазь ровнай слойса, коса сон и коськонди.
Сяльде тя вастова ётни стамка трактор, конац пялес коське торфть кярсесы кирпицень формаса.
Торфонь кирпицнень кадондсазь коськома.
2.204.1
13 рис. Машинаса торфонь таргамась.
2.205.1
Коськомда меле торфть усксесазь электрическяй станциятненди, конатнень стройсесазь аф ичкозе торфонь таргама васттнень эзда.
2.206.1
Электрическяй станцияса торфть плхнесазь паровой котёлхнень топкаснон эса.
Полученнай лямботь стамка машинань вельде нолясазь электричествань тиендемс.
2.207.1
Электричествась тоста провоттнень эзга пачфневи ошненди и велетненди.
2.208.1
Тяфта аф ичкозе Москуть эзда торф лангса работай Ленинонь лемса Шатурскяй электростанциясь.
2.209.1
Электричествась тя станцияста пачфневи Москуву фабрикатненди и завоттненди.
<pgNo>27</pgNo>
2.210.1
[a] Ленинградть маласа, Дубровкаса, Невать лангса строяф и нолдаф работама оцю электростанция С.
М.
Кировонь лемса, конац работай торф лангса.
2.211.1
Тя станцияста электричествась провоттнень эзга пачфневи Ленинграду фабрикатненди и завоттненди.
2.212.1
Миньцонк СССР-са ащихть мирста торфонь инь оцю залешне.
И торфонъ добычань пяльде марнек мирса минь занцесаськ васенце вастть.
2.213.1
Кода тиевсь каменнай угольсь.
2.214.1
Ня васттнень эзга, коса тарксесазь каменнай угольть, разнай горнай породатнень лангета модать потмоста еидеста мушендыхть древняй
растениянь лопа вастт (отпечаткат) (14 рис.).
А лияста модаста мушендыхть древняй шуфтонь кевондаф целай етволхт (15 рис.).
Вов ня стволхнень и лопа васттнень коряс учёнайхне еодазь сянь, што каменнай угольсь тиевсь древняй растениятнень эзда.
2.215.1
14 рис. Сёвоню сланецнень лангса древняй растениятнень лопа вастсна.
2.216.1
15 рис. Модать потмоса древняй шуфттнень мушендови стебельсна.
2.217.1
Тоса, коса тяни ащихть каменнай уголень залешне, мзярда бди, миллиотт кизода тяда инголе, ульсть оцю
вирьхть (16 рис.).
2.218.1
 [a] 16 рис. Древняй вирсь, конаста тиевсь каменнай угольсь.
2.219.1
 [a] Ня вирьхне касондсть топкай и алняня болотава.
Ся пингста ульсь пси и начка.
Менельсь вельхтяфоль туста туцяса, и апак лотксек мольсть вишке пизепт.

<pgNo>28</pgNo>
2.220.1
Ня вирьхнень эзга кассть шуфтонь кодяма карёлкст, белкань пулот, (хвощт), плаутт.
Минь вирьганк тяфтама шуфтт аф касыхть.
Минь вирьганк касы карёлксне, белкань пулотне и плауттне — нят тишет (17 рис.).
2.221.1
 [a] 17 рис. Минь вирьганк касы карёлкссь.
<pgNo>29</pgNo>
2.222.1
 [a] {cont}Погибавшай шуфттне прашендеть болотати и эсонза вайсесть.
{cont}Синь вастозост касондсть отт.
Шяйхне пяшкотькшнесть прашентф шуфтта.
2.223.1
Но вов сась пинге, мзярда болотнай низменностть валом-валом кармась ваяфнемонза морясь.
Сонь лангоц сембе сяда и сяда пяк вельх-
невсь потмаксти озси шуварса и сёвоньца.
Потмаксса ащи шуфттне сембе сяда пяк вельхневсть шуварсаи сёвоньца.
Тяса ведьса пяк оцю люпштамать ала, кожфтома вастса, сядот миллиотт кизонь бтазь, древняй растениятнень ляткссна арасть каменнай угольке.
2.224.1
Но сяльде сась лия пинге, мзярда морясь кармась потама.
И пингонь ётамок моря потмакссь арась сушакс.
Вов мес модать потмоста пяк или аф пяк крхка вастса минь мушенттама каменнай уголь.
2.225.1
Тяфта учёнайхне еодазь, кода миллиотт кизонь ётазь тиевсь каменнай угольсь.
2.226.1
Землять историянц тонафнемста учёнайхне музь, што кодак кармась улема Землясь, ётась аф сисем тёжяньда лама кизот, кода тянь колга тонафты религиясь, а лама миллиотт киза.
2.227.1
 [a] Кода тарксесазь каменнай угольть.
2.228.1
 [a] Каменнай угольсь модать потмоса ащи пластонь-пласт, конат фкя-фкада явфт разнай горнай породаса.
Пласттнень эчколмосна уленди всякай, а сяда сидеста 2—3 метрат.
<pgNo>30</pgNo>
2.229.1
Каменнай уголень таргамс тиендихть крхка эшихть— шахтат (18 рис.).
Шахтава якайхть подъёмнай машинат.
Синь кепсесазь и нолясазь рабочайхнень, стане жа синь кепсесазь модать лангс добытай каменнай угольтьке.
2.230.1
18 рис. Каменнай уголень шахтась.
2.231.1
Шахтать эзда молихть мода алдонь коридорхт.
Ня коридорхнень эзга ётафтфт рельсат, конатнень эзга аф оцю вагонеткаса усксеви ка-.
меннай угольсь.
Коридорхнень поталаксна и стенасна кемоксневихть шуфтонь кеме нежеса.
Камменнай уголень оцю шахтатне похожайхть мода алдонь тяйня праулканя и ульця мархта ош лангс.
2.232.1
Шахтатнень эзга работайхть углекопне.
Синь модаста сатнихть «равжа золота»—каменнай уголь.
2.233.1
Ингольдень пинкнень каменнай угольть тарксекшнезь
пцтай аньцек кядь вельде.
Забойщик-рабочайсь эсь инструментсонза — обушканц мархта лункфнезь, лазонкшнезе угольть кеме пластетонза.
<pgNo>31</pgNo>
{cont}Каталыцик-рабочайсь марсезе лункфнеф угольть тележкас и усксезе сонь стамка васту, коста тележкатнень алаша лангса усксезь главнай штреку подъёмнай машинать малас.
Тя работась пяк стакаль и вятевсь пяк аф цебярь условияса.
Каменноугольнай промышленностьса миньцонк тяниень пингть сембе сяда пяк путневихть тевс отбойнай молотокне и врубовай машинатне.
КамеНнай угольть синь
ламонь-крда сяда курокста срафнесазь, кядь вийса работайть коряс (19 рис.).
2.234.1
19 рис. Шахтаса врубовай машинать работац.
2.235.1
Отбойнай молаткаса работазь, минь инь
цебярь забойщиконьке
ков ши, тов сяда вяри
кепсесазь трудть произ-
водительностенц.
1935
кизоста Международнай Юношескяй шинь
карша, донецкяй забойщиксь Алексей Стаханов ялгась веть валгсь шахтав и 6 частонь пингста лункфтась 102 тонна уголь.
Тя ульсь рекорднай выработка, тя мяк кемнилиексть забойщикть обычнай нормадонза лама.
2.236.1
Стахановонь тя славнай починоц срхкафтозень сембе шахтёрхнень.
Стахановонь примеронц лангс ванозь, кундасть тя тевти лама шахтёрхт, конат кармасть максома нинге сяда оцю выработка.
Тяфта шачсь Донбассть эса стахановскяй могучай движениясь, конац вишкста кеподськелемсь минь сембе странаванк.
Минь странаньконь инь пара ломаненза арасть стахановецокс.
2.237.1
Инголе сатнеф каменнай угольть рабочайхне усксезь эсь лангсост и алашаса.
Тяни тя тевть пцтай марнек ётафнесазь миньцонк механическяй транспортёрса и конвейерса.
Нят — непрерывна аф лотказь шашни стамка котфт, конатнень лангс ёряви угольсь.
Добытай угольсь электровозть вельде ускови главнай шахтати, коста сон сяльде кепсеви ушу модать лангс.
<pgNo>32</pgNo>
2.238.1
 [a] Каменнай угольсь тевс путневи кода уштомбяль.
Тяда башка, каменнай угольста получандакшневихть эрявикс полезнай продуктат: каменнай угольть кожфтома календамстонза эздонза получандави кокс, каменнай уголень смола и светильнай газ.
Кокссь эряви чугунонь шяняфтомс.
Каменнай уголень смоласта аноклакшнихть краскат, лекарстват и лия продуктат.
Светильнай газсь моли ульцянь валдоптомс и газовай кухнянди.
2.239.1
СССР-са пяк лама каменнай уголень залежда.
Миньцонк лама тарксеви каменнай угольда югса Донецкяй бассейнаса и Сибирьса — Кузнецкяй бассейнаса.
Каменнай уголень залешт муфт Союзоньконь лама вастованза.
2.240.1
Каменнай уголень запазонь пяльде Советскяй Союзсь марнек мирса тяни занцесы омбоце вастть, а каменнай уголень добычань пяльде нилеце вастть.
2.241.1
Кода тарксесазь нефтать.
2.242.1
Нефтать мушендсазь модать эса разнай крхкалмоса вастста.
Тоса, коса модать ала лама нефтада, тоста сон аф шуроста сонць лисенди модать лангс.
2.243.1
20 рис. Землять эса нефтать ащемац.
2.244.1
Шуди нефтать ингольдень пингста кочксезь карьхкаса.
Сяда меле кармасть шувондома стамка эшихть и тоста тарксезь нефтать ведаркаса.
Эшиень шувомста лияста нефтась лисенди вяри фонтанкс.
Нефтась шуди сембе шири и тя пингть эздонза лама юмси.
2.245.1
Тяниень пингть нефтать тарксесазь сяда цебярь способса.
Нефтань таргамс тяни тиендевихть аф эшихть, а тяйняня буровой скважинат.
Скважинатнень тиема вастозост тиендихть стамка вышкат (21 рис.).
Модати паньцихть стальной бур.
Сон шарфневи электричестваса.
Модати скважинань тиемста бурсь моли сяда крхка вастс.
Кда кинц лангса васьфневи калгода кев, то стальной бурсь полафневи алмазоннеса.
Алмазонь бурсь пялендьсыне сембода калгода кефнень.
Бурть мельге скважинати ноляйхть металлическяй труба, кона валгонды сембе сяда алу и алу.
Васенце трубати винтендакшнесазь омбоцеть, колмоцеть и ся пингти молемс, мзярс аф сатовихть нефтань канды слойхне.
2.246.1
21 рис. Нефтань вышкатне.
2.247.1

Скважинаста нефтась лияста трубава лисенди фонтан
лаца.
Штоба кирдемс нефтать, трубатненди тиендихть кратт.
Мзярда нефтась сонць лоткси вяри куцемда, сонь качандакшнесазь насосса.

<pgNo>33</pgNo>
2.248.1
Сатф нефтась качандакшневи кшнинь трубава или нефтань пани завоттненди или кшнинь пяк оцю чаттненди, коса сон и ванфневи.
Нефтать тяста прважакшнесазь странаньконь ня райононзонды, коса сон эряви.
2.249.1
Нефтась, кода и каменнай угольсь, путневи тевс аф аньцек кода уштомбяль, но сонь эздонза получандакшнихть и лия продуктатка.
Перегоннай заводга нефтаста получандакшнихть бензин, керосин, мазут.
Мазутста сяльде получандакшнихть парафин, вазелин, машинань вадема вай и эрявикс лия продуктат.
2.250.1
Советскяй Союзоньке нефтань запасонзон пяльде — инь козя страна сембе мирса.
Минь лама нефтада тарксеви Закавказьяса, Средняй Азияса, Уралса, Сибирьса и нинге лия вастова.
Минь нефтань добычаньке кассь колмода ламоксть оцязоронь Россиять коряс.
Нефтань добычань пяльде Советскяй Союзсь тяни занцесы сембе
мирса омбоце вастть."
2.251.1
Топливась СССР-нь народнай хозяйстваса.
2.252.1
Топливать пяк оцю значенияц минь народнай хозяйствасонк.
Пяк лама топливада моли минь фабриканьконди, заводоньконди и электростанцияньконди.
Паровосне и парохоттне, автомобильхне и аэроплаттне стане жа аф работавихть топливафтома.
<pgNo>34</pgNo>
Топливась эряви и велень хозяйстваса тракторхнень и комбайнатнень работамаснонды.
Тяда башка, топливась эряви эряма кудонь ушнемс и валдопнемс.
Топливась и металлеь ащихть основакс странать сембе хозяйственнай эряфонцты.
2.253.1
Минь вишкопнесаськ и карматама нинге вишкопнемонза топливнай промышленностеньконь.
Топливань добычань пяльде минь сатнесаськ и ётнесаськ капиталистическяй ламонц странатнень.
Кода минь содасаськ ни, Советскяй Союзсь торфонь добычань пяльде занязе мирста васенце вастть.
Каменнай уголень добычань пяльде минь марнек мирста заняськ нилеце вастть.
Нефтань добычань пяльде — мирста омбоце вастть.
2.254.1
Топливнай промышленностть вишкоптезь, минь кемокснесаськ странаньконь вийнц.
2.255.1
МЕТАЛЛХНЕ.
2.256.1
Кшнись, сересь, алюминийсь, свинецсь, золотась — сембе нят металлхт.
Металлхнень значениясна пяк оцю.
Машинатне и станокне, парохоттне и паровосне, автомобильхне и аэроплаттне, рельсатне и сеттне тифт металлста.
Сембода пяк оцю значенияц кшнить.
2.257.1
Кодама жа металлхнень свойствасна?
Мезень пяльде синь лият лия телатнень коряс?
2.258.1
Кда шовамс серень шобда ярмак, то сон кармай пиндолдома.
Пиндолды золотась, сиясь, сересь, пиндолдыхть лия металлхневок.
Сясы металлхнень пиндолфснон коряс тёждя синь шарьхкодемасна.
Сембе металлхнень улихть металлическяй стамка пиндолфсна.
2.259.1
Кие улендсь кузнецяса, ся няендезе, кода календаф кшнить и стальть эрьхнезь тиендеви тейнза эрпвикс форма.
Кевсь жа, молаткаса эрьхнемста, сраткшни и тиендеви порошококс.
Металлхне ковандакшневихть, синь ули к о з костьсна.
2.260.1
Календаф металлхне аф аньцек ковандакшневихть, но тарксевихть пролопкакска.
2.260.2
Металлхнень ули тягучестьсна.
2.261.1
Металлхне обыкновенна калгода веществат, аньцек фкя металлсь — эрексиясь — лия.
Эрексиясь шонгар металл.
Но эждемста сембе калгода металлхне шонгаргофневихть.
Тянь ули кода няемс эста, кда сявомс олова пакшкя, путомс сонь металлическяй куцюняс и эжнемс сонь спиртовкань или примусонь тол лангса.
<pgNo>35</pgNo>
Мзярда оловась пяк эжи, сон шонгаргоды, оловась шяняды.
Металлхне шянятКшнихть.
2.262.1
Кда сявомс глянцеконь палканя и сувафтомс сонь пенц сииртовкань или примусонь толти, то сонь аф эженди ся пец, конада тинь сонь кирдьсасть.
Кда сявомс тяфтама жа кувалмоса и эчкса серень или кшнинь пролопкя и сонь фкя пенц стане жа сувафтомс спиртовкань или примусонь толти, то пяк псилгоды сонь ся пецка, конада тинь кирдьсасть.
Тяфта лисенди сяс, мес металлхне лац ётафнесазь лямботь.
2.263.1
Электрическяй провоттнень тиендсазь металлическяй, сидеста серень пролопста.
Тяфта тиендидть сяс, мес металлхне цебярьста ётафнесазь электричествать.
2.264.1
Азф ня свойстватне улихть сембе металлхнень эса, но аф фкянь кодяма металлхне фкя-фкянь эзда отличаются.
Кшнись лия сереть коряс.
Золотась лия сереть и кшнить коряс.
2.265.1
Кшнись, стальсь и чугунць — равжа металлхт.
Сересь, свинецсь, алюминийсь — цветной металлхт.
Золотась — питни металл.
2.266.1
Аньцек аф ламоц металлхне природаса васьфневихть свободнайста ащезь, мезь мархтонга апак шовордак.
Ламоц жа металлхне природаса ащихть руда лаца.
Рудатне— горнай породат, конатнень эса аши металлсь и конатнень
эзда сонь ули кода получандамс.
Руд'атне ащихть модаса.
Лияста синь ащихть аф крхка вастса и лисендихть модать лангс, но синь ламосна ащихть крхка вастса модать потмоса.
2.267.1
Кшнинь рудатне.
2.268.1
Кшнись получандакшнев:!
кшнинь рудаста.
Сяда козя рудатне ащихть панттнень эзга.
Тя —бурай железняксь, якстерь железняксь и равжа магнитнай железняксь.
Магнитнай железняконь кона-кона пакшне усксесазь эсьтейст кшнинь иредметтнень, кода магнитсь (22 рис.).
2.269.1
22 рис. Магнитнай железняксь.
2.270.1
СССР-са кшнинь рудада сембода лама Уралса, Криворожьяса и Керчть маласа —югса и Кузбасса — Сибирьса.
2.271.1
Уралса магнитнай железнякста ащихть целай пантт, кепотьксонди, Магнитнай, Высокай и Благодать ианттне.
2.272.1
Магнитнай иандть маласа тяни строяф чугунонь шяняфтомс гигант-завод и сонь маласонза кассь оцю Магнитогорский ошсь.

<pgNo>36</pgNo>
2.273.1
 [a] Советскяй Союзсь кшнинь рудань добычань пяльде занязе тяни сембе мирса омбоце вастть.
2.274.1
Кода тарксесазь кшнинь рудать.
2.275.1
Ня панттнень эзга, коса рудась ащи аф крхка вастса, штоба сонь таргамс, шувондыхть кели панжада лоткт — карьерхт.
2.276.1
Сяс мес рудась калгода горнэй порода, то кядь вийса сонь лазондомац стака и аф выгодна.
Рудать сязендьсазь динамитса.
Взрыфнень тиендсазь ся пингста, мзярда рабочайхне тушендыхть рудникста.
2.277.1
Рудань таргамс модать ала шувондыхть крхка эшихть — шахтат.
Шахтать потмаксса тиендихть боку якама кит ня васттненди, коста сявондьсазь рудать.
2.278.1
Мода алдонь работатне сяда стакат и пелькст, панжада вастонь работатнень коряс.
Тоса сашендови пелемс модань каладомать эзда, мезенкса тиендихть крепленият шахтава, штоба шахтаса афоль калаткшне модась.
2.279.1
Шахтаса стане жа сашендови ваномс ведть качандаманц мельганга, конанди ули  к о д а ваяфтомс шахтать.
Тяда башка, эряви 
качандакшнемс шахтаста кальдяв кожфть
и тоза качандакшнемс чистай кожф.
2.280.1
Тяфта ломаттне пачкотькшнихть модать потмос и сявон-
дьсазь кядезост сонь козяшинзон.
2.281.1
Кода рудаста получандакшнесазь чугунть, стальть и кшнить.
2.282.1
Кшнинь рудаста васенда получандакшнихть чугун.
Чугунць шяняфневи стамка пянакудса, конанди мярьгихть доменнай пянакуд или видеста домна (23 рис.).
2.283.1
23 рис. Доменнай пянакудсь.
2.284.1
Домнась —тя башнянь кодяма пяк оцю пянакуд, конань серец пачкотькшни 20 — 30 метрань серьс.
Домнать крьвяснесазь аньцек весть, а сяльде сон работай апак лотксек лама кнзот, мзярс аф таштоми.

<pgNo>37</pgNo>
2.285.1
 [a] Домнати вярде марсихть каменнай уголь и руда/а стане жа известь и шувар, конатнень вельде рудаста явфневихть аф эрявикс примесне.
Алулда жа домнати апак лотксек паньцеви чистай пси
кожф.
Сон эряви угольть па-
ломанцты.
2.286.1
Угольть паломста рудаста васенда лисенди кшни, сон шорсеви апак палхт уголень ляткснень мархта и тиендеви чугун.
2.287.1
Шяняфтф чугунць шуди домнать потмаксс.
Мзярда эздонза пуроми лама, то домнать потмаксса тиендихть варя, кона пантф сёвоньца.
Эздонза шяняфтф чугунць шуди толкс ащи шудерьксокс, шуди жолапнень эзга форматненди и меле калготкстоми.
2.288.1
Чугунонь эрь 100 пяльксти сашендови 3—6 пялькст уголь.
Чугунць пяк калгода, нохрупкай, ланганза эрьхтемста сон тапави.
Сонь эздонза валондыхть всякай предметт.
2.289.1
Стамка пянакудова чугунцта добувайхть сталь и кшни.
Шяняфтф чугунть пачк уфсихть вии струякс кожф.
Тя пингста угольть пяльксоц палонды.
Кда 100 пяльксти угольда лядсь 1/2—2 пялькст, то тя уленди сталь.
Стальсь пяк калгода и ковандави.
Стальста тиендихть машинат, инструментт и рельсат.
2.290.1
Кда шяняфтф чугунца палы пцтай сембе угольсн; то
тиендеви кшни.
Кшнись тевс ноляви тоса, коса эряви ляпе металл, кепотьксонди, кудбрянь тавадомс, ведарканди, тазонди и лия тяфтама паршиенди.
2.291.1
Кожфса кшнись шямонияй.
Шямонть эзда араламста кшнинь предметтнень вадендсазь краскаса или аф шямонияй металлса: цинкса, никельса и лияса.

<pgNo>38</pgNo>
2.292.1
 [a] Стальсь стане жа шямониякшни и машинатне тяньэзда сяда курок таштомкшнихть.
Лама вийда савсь иутомс сянди, штоба получандамс аф шямонияй сталь.
И мекпяльдень пингста сонь получандазь.
Аф шяглонияй сталень анокламась — советскяй наукать и техникать ияк оцю достижения^
2.293.1
Оцязоронь Россияса чугунда, стальда и кшнида аноклакшневсь пяк кржа.
Тяни жа СССР-са строявихть и крьвясневихть од домнат.
2.294.1
Советскяй Союзсь касфтозе стальть производстванц нилень крдада сяда ламоксть, чугунть пцтай нилексть, и занцесы сембе мирса чугунть производстваса омбоце, а стальть производстваса колмоце вастть.
2.295.1
Сересь.
2.296.1
Сересь природаса сембода сидеста васьфневи руда лаца, но тяда башка сон васьфневи и чистайста ащезьге.
.
Тя — самороднай сере.
2.297.1
Сересь рудаста шяняфневи, кода и кшнись.
2.298.1
Чистай сересь якстерь цветса.
Сон цебярьста конанда-
вй и тарксеви пролопкакс.
Но сон пяк ляпе, сясы чистай сереста изделият тиендихть шуроста.
Кда сереть шяняфтомс лия металл мархта, то.
получандакшневихть калгода сплафт.
2.299.1
Сере мархта оловань сплавти мярьгихть бронза.
Бронзаста тиендихть статуят и разнай украшеният.
Брон-
"заСь путневи тевс машиностроенияса.
2.300.1
Сере мархта цинконь сплавти мярьгихть латунь.
Ла-
глоц,ня вещатне, конатнен и мярьгондихть сереннет, афкукс синь тифт.
латуньцта.
Сереть эзда латунць тёждяста шарьхкодеви сопь тюжя дветонц коряс.
Латунцьтевс пяк путневи машиностроенпяса и военнай тевса.
2.301.1
Алюминийсь.
2.302.1
Алюминийсь — од металл; сонь ломаттне кармасть содамонза аньцек сядошка кизода тяда инголе.
Ся пингста сон пяк питниель.
{equat}Фкя килограмм алюминийть питнец ульсь 1200 цал., сяс мес уцезста сонь исть машта получандакшнемонза.
{cont}Сонь эздонза тиендсть аньцек украшеният.

<pgNo>39</pgNo>
2.303.1
 [a] Аньцек аф кунара электричеетвать вельде алюминийть кармасть получандамонза сяда уцез способса.
2.304.1
Алюминийсь арась эрявикс металлкс.
Сон сембе сяда оцю васта занци минь хозяйствасонк.
И эряви азомс, што алюминийсь-—тя сай пингонь металл.
2.305.1
Мес жа алюминийсь паньцесыне лия металлхнень?
Алюминий.сь, лия металлхнень коряс, земной шарть лангса сембода распространённайсь.
Чистайста ащезь сон аф васьфневи.
Но сянкса сонь лама эздонза кодама повсь гор-
най породатнень эзга.
2.306.1
Алюминийть обычна получандакшнесазь боксит рудаста.
Тя рудать оцю залежонза ащихть Ленинградскяй областьса и Уралса.
2.307.1
Алюминийть рудаста получандакшнесазь электричествань вельде.
2.308.1
Алюминийсь—сиякс ащи акша металл.
Кожфса сон шямоньца аф вельхневи.
Алюминийсь тёждя, сясы сонь пяк оцю значенияц аэропланонь и дирижаблянь строямаса.
2.309.1
Но алюминийсь ляпе металл, сясы сон тевс путневи стане жа аньцек лия металл мархта сплавса.
2.310.1
И ня вещатнень, конатнень тинь лувондсасть алюминиевайкс, кепотьксонди, куцюфне, крушкатне, афкукс жа тифт
лия металл мархта алюминиянь сплавста.
2.311.1
Оцязоронь Россиять ёфси ашель сонцень алюминиец.
Советскяй Союзсь тись алюминиевай промышленность, и алюминийнь производствань пяльде занцесы тяни мирса колмоце вастть.
2.312.1
Свинецсь.
2.313.1
Свинецсь природаса васьфне^и рудакс, конанцты кяръгихть свинцован блеск.
2.314.1
Свинецсь пяк ляпе металл и тёждяста кярсеви пеельс-1, сясы свинецсь сидеста путневи тевс сплавса.
2.315.1
Оловань мархта свинецонь сплавсь пяк тёждяста шяняды и путневи тевс паяндама тевса.
Свинецонь, оловань' и сурьмань сплавсь путневи тевс типографскяй буквань валомс.
Свинецста кядькт аф тиендихть сяс, мес сон ядовитай.
2.316.1
Чистай свинецсь моли трубань, дробонь, пулянь и пломбань анокламс.

<pgNo>40</pgNo>
2.317.1
 [a] Золотась.
 2.318.1
Сон ащи пандонь породатнень эса башка пакшкаста и жила лаца.
Шуроста золотась васьфневи самородка оцю поколькс.
2.319.1
Горнай породатнень каладомста золотань ямкскятне повондыхть шуварс.
Ся шуварти, коса ащи золотась, мярьгондихть золотоноснай шувар.
Тяфтама шуварста золотать кочксесазь шнизь.
Золотась пяк стака, сясы штамста шуварсь сявондеви ведьса, а золотань паморькскятне ляткшнихть ся кядьгть потмаксса, коса шниви золотоноснай шуварсь.
2.320.1
Золотоноснай шуварса золотада пяк кржа.
Ся лувондови выгоднайкс ни, кда золотоноснай 160 килограмма шуварста шниви фкя грамма золота.
Золотань добычати путневи пяк лама трудта, сясы сон питни.
2.321.1
Чистай золотась ляпе металл, сон тюжя цветса и пяк пиндолды.
Кожфса шямоньца сон аф вельхневи.
Золотась пяк лац ковандави и тарксеви (тягучай).
Сембодапяк сон путневи тевс ярмаконь чеканендамс, а стане жа украшениянь анокламс.
Кодама повсь изделиянди золотась тевс путневи сиять или сереть мархта сплавса.
2.322.1
СССР-са золотась сатневи Уралса, Сибирьса, Средняй Азияса и Дальне-Восточнай крайса.
2.323.1
Добытай золотась Советскяй Союзсонк арси золотань запасокс.
Золотань добычань пяльде минь странаньке тяни занцесы омбоце вастть сембе мирса.
2.324.1
Металлхне СССР-нь народнай хозяйстваса.
2.325.1
Кода топливать, стане и металлть пяк оцю значениясна минь народнай хозяйствасонк.
Металлхнень сембода пяк оцю значениясна сянь эса, што синь эрявихть машинань тиемс.
Машинатне жа тейнек эрявихть странаньконь индустриализациянцты.
2.326.1
Ленинонь заветонц коряс минь вишкопнесаськ тяжёлай индустрияньконь и сембода пяк машинань тиема тевоньконь.
Сталинскяй пятилеткатнень пингста тяжёлай индустрияса минь тиеме пяк оцю успехт.
2.327.1
Миньцонк строяфт чугунонь шяняфтомань пяк оцю завотт, кепотьксонди, Магнитогорскяйса, Кузнецкяйса ,ч Сталинскяйса и Макеевкаса.
Ня ниле гиганттне шяняфтыхть чугунда сняра, мзяра шяняфнесть оцязоронь Россиять сембе заводонза.

<pgNo>41</pgNo>
2.328.1
 [a] Строяфт цветной металлонь шяняфтомань оцюдонга-оцю завотт: кепотьксонди, серень шяняфтомань уральскяй завоттне, волховскяй алюминиевай завоттне и лама лият.
2.329.1
Строяфт Сталинградскяй, Челябинскяй и Харьковскяй тракторнай завоттне, комбайнань тии Саратовскяй заводсь, велень"хозяйствань машинань тии Ростовскяй заводсь и лият.
2.330.1
Строяфт завотт, конат аноклайхть автомобильхть, самолётт и моторхт, паровост и ваготт.
2.331.1
СССР-са машиностроениясь, войнада ингольдень пингть коряс кассь комсь кафксувоксть, и тя пяк важнай хозяйствань отраслять эса минь странаньке сембе мирть эса лиссь омбоце вастти.
2.332.1
Велень хозяйствань мзярда бди отсталай странаста минь Союзоньке арась индустриальнай вии странакс.
3.1.1
II. ВЕДСЬ.
3.2.1
Лама ведьта землять лангса.
Пефтома морят и океатт вельхнесазь землять лангонц.
Кие улендсь моря маласа, ся няендезе сельмоса аф фатяви конашка васта занци морясь.
Косонга аф няеви сонь пец.
И аньцек няеви, кода коса бди ичкозе, морять мархта менельсь шоворькшнихть марс.
3.3.1
Аф лувомшка лама ёмла и оцю ляйхне сембе шири кярсесазь землять лангонц и кандсазь эсь ведьснон морятненди и океаттненди.
3.4.1
Лама ведьта модать алонга.
Тяфта, мзярда шувихть эши, то крхка или аф пяк крхка вастса васьфневи ведь.
Тя грунтовай ведь.
Кона-кона вастова, кепотьксонди, лоткова, тя грунтовай ведсь лисенди модать лангс лихтибря лаца.
.
3.5.1
И модать вельхкссонга и кожфсонга ули ведь.
Туцятне, конатнень вармась паньцесыне землять вельхксса, ащихть ведень ёмла путькскаста или эйнь ёмла кристаллняста.
Ведсь туцяста модать лангс прашенды пиземкс и ловкс.
3.6.1
Ведть пяк оцю значенияц кода природаса, стане и минь народнай хозяйствасонк.

<pgNo>42</pgNo>
3.7.1
 [a] Ведть колма состояниянза.
3.8.1
Обыкновенна ведсь—шонгар, но ведсь аф всегда уленди шонгар.
Мзярда ведсь эйндакшни, сон тиендеви эйкс.
Эйсь — калгода вещества.
Мзярда жа ведсь шиньфтай, сон тиендеви шиньфокс.
Шиньфсь газообразнай вещества, кодама и иерьфканк ащи
кожфсь.
3.9.1
Тяста лисенди, што ведсь уленди
колма состоянияса: калгодокс, жидкайкс и газообразнайкс.
3.10.1
1 опытсь.
Карматама стаканца эйнь эжнема.
Сон солай и арай ведькс.
Тяфта эждемста ведсь налгода веществаста арси жидкостекс.
3.11.1
2 опытсь.
Получандаф ведть карматама сяда тов стаканца эжнемонза.
Ведсь лакай и тиендеви шиньфокс.
Тяфтане эжнемста ведсь шонгар состоянияста тиендеви газообразнайкс.
3.12.1
Но ведсь фкя состояниястонза омбоцети ётни аф аньцек эжнемста,но и кельмофтемстонга.
3.13.1
3 опытсь.
Каятама колбати ведц пандсаськ пробкаса., конанцты сувафтф глянцеконь нюрьхкяня трубканя (24 рис.).
Эждьсаськ колбаста ведть лакамозонза.
Ведсь лакай и арай шиньфокс.
Но аф колбаса, аф трубкать кургонянц маласа аф няеви шиньф.
Тяса настсящай невидимай шиньф.
Сон кеподи сяда вяри, кельмоси и арай ведень ёмла путькскакс.
Ня путькскятнень эзда ащи туманць, кона ияеви трубканять кургонянц вельхксса.
Тяфта кельмофтезь ведсь газообазнай состоянияста тиендеви жидкостекс.
3.14.1
24 рис.
3.15.1
Кда ведть гшк кельмофтемс, сон эйндай.
3.16.1
4 опытсь.
Сяфтяма шуваня глянцеконь слеканя.
Каятама Ьз< :па аф лама ведь.
Путсаськ тя слеканять лов мархт с; ёмсс.
Тя смессь пяк кельмоси.
Слеканяса ведсь э 'ндай, тиендеви эйкс.
Тяфта пяк кельмофтемста ведсь жидкай состоянияста арси калгодокс.

<pgNo>43</pgNo>
3.17.1
 [a] Чистай ли природнай ведсь.
3.18.1
Природнай ведсь — тя морянь, озерань, ляйнь и шудерьксонь ведсь.
Природнай ведсь мзярдонга аф уленди ёфси чистай.
Сонь эсонза сидеста уленди пяндра.
Сембода пяк пяндра уленди ляйнь ведсь тундань шадотнень пингста.
Тяда башка, ведьса фалу улендихть растворёнайхть кодама повсь веществат.
Сембода лама кодама повсь веществада растворёнай морянь ведьса.
Морянь ведсь сяписалу ведь, сяс мес сонь эсонза лама солаф сяпи и салу салда.
3.19.1
Хозяйствати сидеста эрявкшни стама ведь, конац аф пяндра.
А лияста эрявкшни стама ведь, конаса аш кодамовок салхт.
Кода жа чистайгофнесазь ведть пяндрать и эзонза солаф салхнень эзда?
3.20.1
Сяфтяма стакан ведь, каятама эзонза куцю сёвонь и куцю сал.
Лацкас шорясаськ.
Сёвонць ведьса аф солай, и сонь эздонза ведсь пяндралгодсь, салсь жа ведьса солась,
и сон ведть салыяфтозе.
Тяфта минь анокламе пяндра салу ведь.
Тяряфттама тяни чистайгофтомс тя ведть пяндрать
и эзонза солаф салхнень эзда.
3.21.1
Кода очищают ведть пяндрать эзда.
3.22.1
Опыт.
Штоба очистить ведть пяндрать эзда, тихтяма фильтровандама.
3.23.1
Фильтровандамань чистай кагодста тихтяма фильтра (25 рис.).
Путсаськ кагодонь фильтрать воронкати.
Воронкать путсаськ чистай бутылкас.
Карматама фильтрати валомне каямонза аноклаф пяндра салу ведть (26 рис.).
3.24.1
25 рис. Кода аноклакшневи фильтрась.
3.25.1
26 рис. Фильтровандамась.
<pgNo>44</pgNo>
3.26.1
 [a] Фильтрати минь кайсетяма пяндра ведь, а фильтраста путьняй чистай ведь, конанц няят пачканза.
Тяста лисенди, што фильтрась кирнесы пяндрать, а ведть нолясы.
Фильтрась очищает ведть пяндрать эзда.
Тянди мярьгихть фильтровандама.
3.27.1
Пяндра ведть минь фильтровандаськ кагодонь фильтрань пачк.
Тяфта жа фильтровандакшнесазь аптекава, лабораториява пяндра кодама повсь лия житкосттнень.
Водопроводнай станциятнень эзга ведть обычна фильтровандакшнесазь шуваронь фильтрань пачк.
Кда пяндра ведть каямс чистай шуваронь слой лангс, то шуваронь пачк лиси чистай ведь, конань няят пачканза, а пяндрась жа кирневи шуварса.
Водопроводнай станцияста макссеви ни фильтро-
вандаф ведь.
3.27.1
Но очищает ли фильтрась ведть ся салть эзда, конац
эзонза солаф?
Варжасаськ фильтровандаф ведть таньфонц.
Сон тяфта жа салу, кодама и ульсь.
Тяста лисенди, што фильтровандазь ведсь очищается аньцек пяндрать эзда.
Солаф салть эзда ведсь филтровандазь аф чистайгофтови.
3.28.1
Кода очищают ведть эзонза солаф салть эзда.
3.29.1
Опыт.
Штоба очистить ведть эзонза солаф салть эзда, паньцаськ ведть (27 рис.).
3.30.1
27 рис. Ведень панемась.
3.31.1
Каятама колбас фильтровандаф салу ведь.
Колбать кургонц плотнаста панцаськ пробкаса, конанцты кемоста сувафтф глянцеконь трубкать пец.
Глянцеконь трубкать омбоце пенц нолдасаськ чистай пробиркас.
Пробиркать путсаськ ведь или лов мархта стаканц.
3.32.1
Колбаста ведть карматама эждемонза.
Эждьсаськ сонь лакамозонза, и карматама лакафтомонза.
Аф лама пингонь ётазь пробиркати тифтеди ведь.
Пробиркаса ведьта кармай улема сембе сяда и сяда лама.
Коста сявовсь тя ведсь?

<pgNo>45</pgNo>
3.33.1
 [a] Лакамста ведсь арси шииьфокс.
Колбаста шиньфсь лисенди трубкава и повонды кельме пробиркати.
Кельме пробиркаса шиньфсь
кельмоси и арси ведькс.
Тя ведсь и пуромкшни
пробиркати.
Мзярда про-
биркати ведьта пуроми лама, лоткатама эжнемда.
3.34.1
Тяфта минь панеськ ведть пяльксонц колбаста пробиркати.
Тиеме ведень панема—перегонка.
Кодама жа ведь минь получандаме панемда меле?
3.35.1
Варжасаськ пробиркаста ведть таньфонц.
Сон таньффтома.
Сонь эсонза салхт аш ни.
Панезь минь очистили ведть эздонза солаф салхнень эзда.
Тяфтама ведти мярьгихть перегоннай или дистиллировандаф ведь.
Тя—ёфси чистай ведь.
3.36.1
Тяфта жа паньцесазь ведть аптекава и лабораториява.
Дистиллировандаф ведьса аноклакшневихть лекарстватне и кодама повсь растворхне.

<pgNo>46</pgNo>
3.37.1
 [a] Пиземсь и ловсь.
3.38.1
Ведень шиньфне, конат тиендевихть землять лангса и ведь васттнень шиньфтамаснон эзда, кепсихть вяри землять вельхксс.
Тоса ведень шиньфне кельмосихть иарсихть ведень ёмла путькскакс.
Синь эздост тиендевихть облакат (28 рис.).
Ведень ёмла путькскятне пуромкшнихть марс, сяда сталготкшнпхть.
Тяфта тиендевихть тёмнай облакатне, конатненди мярьгихть туцят.
Ведень стака путькене туцяста прашендыхть землять лангс.
Моли пизем.
3.39.1
28 рис. Кучевой облакатне.
3.40.1
Пиземсь тиендеви кизоть лямбе пингстонза.
Кизоть якшама пингстонза жа тиендеви лов.
Ловсь тяфта жа тиендеви ведень шиньфста, конат морозть пингста арайхть аф ведь путьксокс, а калгода кристаллнякс — енежинкакс (29 рис.).
Кда ушеса аф пяк мороз, то кожфса енежинкатне шоворькшнихть фкя-фкянь мархта марс и тиендихть лов пакшт.
Ловсь прашенды землять лангс и таваткшнесы сонь акша тавадксса.
3.41.1
29 рис. Снежинкатне (касфтфста).
3.42.1
Росась и лешсь.
3.43.1
Пиземсь и ловсь тиендевихть модать вельхксса и сяльде прашендыхть модать лангс.
Росась и лешсь тиендевихть калгода кельме предметтнень лангса.
Сидеста минь синь няендьсаськ тишеть, кефнень, шуфттнень и модать лангса ащи лия, предметтнень лангета.
3.44.1
Росась тиендеви тяфта.
Кизонда, илять и веть модать лангоц и .лангсонза ащи предметтне кельмосихть.
Эзост токсезь кельмоси и перьфкаст ащи кожфське и кожфсаащи ведень шиньфне.
Кельмоф ведень шиньфне прашендыхть предметтнень лангс росань путькскя лаца.

<pgNo>47</pgNo>
3.45.1
 [a] Кда модать лангса ащи предметтне пяк кельмость, кепотьксонди, позна сёксенда или тялонда, то кожфса ащи ведень шиньфне лангозост озсихть аф ведень путькскя лаца, а эйнь мелкай кристаллонь лавд.
Тяфта тиеви лешсь.
3.46.1
Природаса ведть шарондомац.
3.47.1
Шись эжнесы землять/' Шись эжнесы землять поверхностенц и ляйхнень, озератнень, морятнень ведьснон поверхностьснон.
Шинь лямботь эзда ведсь шинфтай, тиендеви шиньфокс.
Марса эжтьф кожфть мархта ведень шиньфсь кепси вяри и тоса кельмоси.
Вдь ков сяда вяри, тов сяда кельме кожфсь.
Кельмомста ведень шиньфсь тиендеви ведень ёмла путькскакс или нльне эйнь пяк ёмла кристаллнякс.
Тяфта вяре землять вельхксса ведень мелкай путькскаста или эйнь мелкай кристаллняста тиендевихть облакат.
Синь эздост ведсь пиземкс или ловкс прашенды меки землять лангс.
3.48.1
Пиземонь и ловонь ведть пяльксоц тушенды модать потмос, пяльксоц шиньфтай, а лядыкс пяльксоц шудерьксокс тушенды ляйхненди.
И ляйхне тя ведть меки каннесазь морятненди.
3.49.1
И тага тя ведсь шиньфтай морять лангета.
Ведень шиньфсь мекикепси кожфти.
Меки тиендевихть облакат.
И пиземкс или ловкс ведсь меки прашенды землять лангс.
3.50.1
Тяфта всегда шаронды ведсь природаса.
3.51.1
Эждемста ведть расширенияц и кельмомста сжатияц.
3.52.1
Штоба содамс ведть ня свойстванзон, тихтяма тяфтама опытт (30 рис.).
3.53.1
30 рис. Ведсь эждемста расширяется и куценди трубкава.
3.54.1
Сяфтяма колба и пяшкодьсабьк архтф ведьса.
Колбать кургонц плотнайста пандсаськ пробкаса, конанцты арафттама глянцеконь трубка.
Тя пингть ведть пяльксоц куценди трубкава.
Прьметасаськ, кона видева трубкась пяшкоди ведьта.
Тянкса трубкать тя видева сотнесаськ еюреняса.

<pgNo>48</pgNo>
3.55.1
 [a] 1 опытсь.
Колбаса ащи архтф ведть карматама эжнемонза.
Тянкса колбать путсаськ лямбе ведьс.
Курокста ули кода няемс, што архтф ведсь кеподи трубкава.
Тяста лисенди, што ведсь эждемста расширяется.
3.56.1
2 опытсь.
Колбаса ащи архтф ведть тяни карматама кельмофнемонза, тянкса колбать иутсаськ кельме ведьс или ловс.
Минь няйсаськ, кода архтф ведсь тяни кармай трубкзва меки валгома.
Тяфта лисенди сяс, мес ведсь кельмомста сжимается.
3.57.1
Тяста лисенди, што эждемста ведсь расширяется, а кельмомста — сжимается.
Тяфта жа уленди сембе жидкай телатнень мархта: спиртть мархта, эрексиять мархта.
Но ведть ули соньценьге особенностец.
3.58.1
[a] Эйндамста ведть расширенияц.
3.59.1
 [a] Опыт.
Пяшкоттяма ведьса бутылка.
Пандсаськ плотнайняста пробкаса ведь мархта бутылкать и лихтьсаськ морозти.
3.60.1
 [a] Пингонь ётазь минь няйсаськ, што бутылкаса ведсь эйндась и сязезе бутылкать.
Мес ина сязезе бутылкать?
Да сяс, мес ведсь эйндамста расширяется.
3.61.1
 [a] Пцтай сембе жидкосттне эйндамстост сжимаются.
Ведсь эйндамста не сжимается а, меклангт, расширяется.
Тянь эса ведть особенностей.
3.62.1
 [a] Ведть тя особенностец всегда сашендови мяляфтомс хозяйстваса.
Тинь, няйф, няендесть, што водопроводнай трубатнень ётафнесазь модать алга.
Тя тиендеви сянкса, штоба тялонда эсост ведсь афоль эйнда.
Кда жа эйндай, эста сязендьсыне металлическяй трубатнень.
Вов конашка оцю эйндай ведть вийц.
3.63.1
[a] Природаса тя вийсь лазонды пяк оцю кефт.
Кда кевть
лазфксозонза пуромсь ведь, то эйндамста тя ведсь расширяется и сязендьсы кевть пяльксонь-пялькс.
Тяфта эйндай ведсь сязендьсыне горнай породатнень.

<pgNo>49</pgNo>
3.64.1
 [a] Термометрась.
3.65.1
Термометрась или градусниксь — тя стама прибор, конань вельде содсесазь конашкава эжтьф кожфсь комнатаса или ульцяса, конашкава эжтьф ведсь и лия предметтне.
Термометраса мерсесазь температурать.
3.66.1
Термометрась ащи глянцеконь шуваня трубканяста, конань пезонза тиф шариконя.
Тя шариконяса ащи эрексия или архтф спирт.
Термометрать трубканяц
кемокстаф досканяс.
Досканяти тифт тяште-
нят, конатнень каршес тифт цифрат.
Ня цифратне няфнесазь градуснень (31 рис.)
3.67.1
31 рис. Термометрась
3.68.1
Эждемста термометраста эрексиясь расширяется и кепси трубканява.
Кельмомста жа эрексиясь шарикса сжимается и валгонды трубканява алу.
Тя пингть ваныхть, кодама тяштенять маласа, кодама цифрать каршес лоткась термометраса ащи эрексиянь столбанясь.
3.69.1
1 опытсь.
Путсаськ термометрать солай эйс или ловс.
Эрексиять столбаняц лоткай ся тяштенять каршес, коза тяштьф О цифрась.
Эрексиянь столбась кармай ащема ся пингти, мзярс аф солай марнек эйсь.
Тяста лисенди, што эйсь солай О градусонь пингста.
Тяфта жа О градусонь пингста эйндакшни чистай ведсь.
О градуссь — тя эйнь солама и ведень эйндама точкась.
3.70.1
2 опытсь.
Карматама термометрать кирдемонза лакай ведень шиньфса.
Эрексиять столбаняц лоткай ся тяштенять каршес, коса тяштьф 100 цифрась.
И тяса эрексиянь столбанясь кармай ащема снярс, мзярс лакай ведсь.
Чистай ведсь лакай 100 градусонь пингста.
100 градуссь — тя ведень лакамань точкась.
3.71.1
Эйнь солама точкать эзда сявомок и ведень лакама точкати молемс термометраса ёткть явондсазь 100 ровнай пяльксова.
Ня пялькскятненди мярьгихть градуст.
Тяфтама жа тяштенят термометраса тиендихть 0 градусть алунга и 100 градуснень вяринге.
О градуста вяре ащи градусненди мярьгихть лямбонь градуст, а О градуста алула ащи градусненди — якшамонь градуст.

<pgNo>50</pgNo>
3.72.1
 [a] Градуснень нюрьхкяняста сёрматкшнесазь значёкса.
Тяфта сёрматкшннхть: эйсь солай 0° пингста, а ведсь лакай
100° лямбонь пингста.
3.73.1
Эрексиянь тяфтама термометрась васенда ульсь тиф
190-шка кизода тяда инголе, сонь васенце тииец ульсь Цельсий учёнайсь.
Сяс тя термометрати и мярьгихть Цельсиянь термометра.
3.74.1
Задания.
3.74.2
Термометраса мерамс лямбе и кельме ведть темиературанц.
Термометрать няфтеманза сёрмадомат.
3.75.1
Природаса ведть работац.
3.76.1
Ведсь природаса покойса аф аши.
Сон всегда шаронды.
Сон эсь шарондомстонза природаса тиенди оцю работа.
3.77.1
Ведсь природаса васендакиге тиенди разрушениянь работа.
Сон срафнесыне горнай породатнень и полафнесы
землять лангонц.
3.78.1
Морянь волнатне молихть морянь сери берякненди,
синь пяк вииста эрьхнихть и сонь калафнесазь.
3.79.1
Ляйнь веттне шнисазь берякнень и сембода пяк шнисазь берягснон пандста вишкста шуди ляйхне.
Лама разрушенияда тиенди ведсь шада пингста и наводненияста.
3.80.1
Оцю разрушениянь работа тиендихть веттне прама вастсост.
Лияста синь прашендыхть пяк сери вастста и шнисазь потмаксть.
3.81.1
Пиземонь и солаф ловонь веттне шнисазь модать лан-
гонц, лияста тиендихть оцю овракт.
3.82.1
Панда пряста валом шашты эйхне ровнайгофнесазь
землять лангонц, шовсесазь и кеворясазь алост ащи кефнень.
3.83.1
Но ведсь природаса тиенди созидательнай работавок.
Вишкста шудезь сон салсесыне мелкай кевнятнень, шуварть, сёвонть и кадондсыне синь тоса, коса ведсь ушеткшни сяда валом шудема.
Тяфта ляйхнень эзга тиендевихть маця вастт, острофт, берягова тиендевихть наност.
3.84.1
Пандста валги эйхне мархтост кандыхть лама кевда, шуварда и сёвоиьда.
Мекпяли синь солсихть и кадондыхть вастозост эйнь наност: вадявгофтф кефт, шувар и сёвонь.
3.85.1
Тяфта пяк лама веконь ётазь ведть работанц вельде полафневи землять поверхностец.

<pgNo>51</pgNo>
3.86.1
 [a] ХОЗЯЙСТВАСА ВЕДТЬ ВИЙНЦ ТЕВС ПУТОМАЦ.
3.87.1
Ульсь пинге, мзярда ломанць хозяйстваса работамс тевс путнезе аньцек кудонь жувататнень вийснон, да сонцень эсь вийнц.
Ся пингста ломанць работакшнесь аньцек живой двигательса.
3.88.1
Но ниНге древний пингста хозяйстваса работамста кудонь жувататнень вийснон и эсь вийнц ломанць кармась полафнемост природань вийса.
Живой двигательхнень вастс ломанць тевс кармась путнемост водяной, ветряной, а сяда меле и лия двигательхнень.
3.89.1
Водяной двигательхне.
3.90.1
Водянойнь простой двигателькс арси водяной шарысь (32 рис.).
Сон путневи тевс велень ведь меленцява.
Шарыть лангс ведсь пяяри, сясы шарысь шаронды.
Водяной шарысь еоединёнай яжама кефнень мархта, сясы сонь
шарондомац ётни яжама кефненди.
Яжама кефне шарондыхть и яжсесазь зёрнатнень почфокс.
3.91.1
32 рис. Водяной шары (наливной).
3.92.1
Водяной шарысь ульсь тиф нинге древняй пингста.
Но аф кунара 100 кизода ламода тяда инголе Францияса ульсь тиф водяной турбинась.
3.93.1
Рисункаса няфтьф, кода ладяф турбинась (33 рис.).
Сонь главнай частец — тя металлический подвижной шарысь, кона особай способса щафтф етяда ащи вал лангс.
3.94.1
33 рис. Кода путф Днепрогэсса водяной турбинась.
3.95.1
[none]
3.96.1
Трубава ведсь вий мархта прашенды и эсь кинц лангса васьфнесы турбинать.
Ведсь вий мархта эрьхни шаронды турбинать пацянзонды и тянь вельде вишкста сонь шарфтеы.
Турбинась еоединёнай машина мархта и турбинать шарондомац макссеви машинати.
Электрическяй етанциява ня машинатне тиендихть электричества.
3.97.1
Тяфта водяной шарыть и турбинать вельде ломанць хозяйстваса тевс путнесы прашенды ведть вийнц.

<pgNo>52</pgNo>
3.98.1 
Минь воднай электрический станцияньке.
3.99.1
Водяной турбинатнень минь народнай хозяйствасонк пяк оцю значениясна.
Синьфтомост аф работави фкявок веднай электрическяй станция.
Ня электрическяй станциятнень эса тиендеви электричества.
3.100.1
Провоттнень эзга электричествась макссеви фабрикатненди и завоттненди, совхосненди и колхосненди.
Тяса электричествась шарфнесыне станокнень и машинатнень.
3.101.1
Ленинонь заветонц коряс минь строятама лама электрическяй станцияда.
3.102.1
СССР-са сембодонга оцю воднай электрическяй станциясь ульсь Волховскяйсь.
Сон строяф 1926 кизоня Волхов ляйть лангс.
Волховскяй станцияста электричествась проводга ёТафневи Ленинграду фабрикатненди и завоттненди.
3.103.1
1932 кизоня Днепр ляйть лангс строяф Днепровскяй воднай электрическяй станпиясь.
Днепрогэссь — тя сембодонга вии воднай электростанциясь аф аньцек СССР-са, но и Европасоига.
Тя стаицияса путфт вейхкса оцюдонгаоцю турбинат.

<pgNo>53</pgNo>
3.104.1
 [a] Тя станцияса тиендеви электричествась проводга макссеви лама фабрикава, заводга, совхозга и колхозга.
3.105.1
Днепрогэссь может тиендемс сняра электричествада, мзяра тиеви Волховскяй кемоньшка электростанциятненди.
3.106.1
Советскяй правительствать планонц коряс миньцонк
кармайхть строявома воднай сядонга оцю адектрическяй^ станцият Волга ляйть и Ангара ляйть лангс.
3.107.1
Тяфта минь сяськондсаськ природать вийнзон и арафиесаськ синь социалистическяй строительствати служама.
3.108.1
Паровой двигательхне.
3.109.1
Ломанць эсь хозяйствасонза путнесы тевс аф аньцек прашенды ведть вийнц, но и паровой двигательхнень эса шиньфть вийнцка.
шарыть.
3.110.1
Штоба шарьхкодеМс, кода шиньфсь тиенди работа, тихтяма тяфтама опыт.
3.111.1
Опыт.
Каятама пробиркати ведь V* пяльксонцты молемс и пандсаськ сонь пробкаса.
Кемокстасаськ пробиркать и карматама эздонза ведть лакафтомонза.
Аф лама пингта меле пробкась шум мархта ляци пробиркаста.
Мезе ина тиевсь?
3.112.1
Мзярда минь лакафтсаськ ведть, ведсь арси шиньфокс.
Шиньфта тиендеви сембе сяда и сяда лама, сон пуромкшни пробиркаса лакай ведть вельхксса.
Пякстаф пробиркаста тейнза лисемс аш кода, сон люпштаф.
Люпштаф шиньфеь потмоста люпштай пробиркать етенканзонды и пробкать лангс.
Люпштаф шиньфть люпштаманц вельде вий мархта и ляценди пробиркаста пробкась.

<pgNo>54</pgNo>
3.113.1
Вов тя люпштаф шиньфть вийнц и путнесазь тевс паровой машинаса.
3.114.1
Паровой машинать тиемасонза работась лама ломань.
Но васенда ня машинатне ульсть пяк аф удобнайхть.
Паровой машинать усовершенствондазе 170 кизода тяда инголе англичанин Уатт.
Тяда меле и кармасть хозяйстваса паровой машинать тевс путнемонза.
Паровой машинать тиемдонза меле ульсь тиф пароходсь, а сяда меле паровозсь.
Сембе вастова кармасть тевс путнемост паровой машинатнень.
3.115.1
Кода жа шиньфсь работафтсыне паровой машинатнень?
3.116.1
Паровой машинаса ули ведь мархта котёл.
Котёлста ведть пяк эжнесазь.
Ведсь лакай.
Тиеви лама шиньфта.
Шиньфсь трубава сявондеви цилиндрав.
Ванода тяни 34 рисункать лангс.
3.117.1
34 рис. Кода шиньфсь люпштай поршенть лангс и шарфнесы шарыть.
3.118.1
Цилиндраса ули поршень, конац плотнаста токси цилиндрать стенканзонды.
Люиштаф шиньфсь пяк люпштай поршенть лангс и тостиесы то инголи, то фталу.
Поршенць шашни.
Но поршенць соединёнай шары мархта.
Тя движениясь макссеви шарыти.
Сясы шары шарыське.
Тяфта шиньфсь тиендй работа паровой машинаса.
3.119.1
Паровой двигательхнень минь хозяйствасонк пяк оцю значениясна.
Синь эрявихть паровосненди и парохоттненди.
Синь работайхть минь фабриканьконь и заводоньконь, совхозоньконь и колхозоньконь эзга.
4.1.1
III. КОЖФСЬ.
4.2.1
Мзярда мани шиня минь ваттама вяри, минь вельхксстонк няйсаськ голубой менельть.
Голубой, менельсь— тя шиса валдоптф кожфсь.
Кожфсь землять вельхнесы слойса, конанц эчкоц уленди 700 километрада аф кржа.
Кожфсь сембе вастова ащи минь перьфканк.
4.3.1
Кожфсь занци васта.
4.4.1
Кожфсь — цветфтома газ, конань няят пачканза. Сясы минь кожфть аф няендьсаськ.
4.5.1
Опыт.
Сяфтяма шава стакан и комафтсаськ сонь ведь мархта кели кядьгс.
Ведсь стаканти аф сувай, сяс мес стаканца ули кожф.

<pgNo>55</pgNo>
4.6.1
 [a] Стаканть аф пяконя ширептьсаськ.
Стаканцта ведти комотнихть кожфонь пайгонят (35 рис.).
Кда стаканть сяда пяк веляфтомс, стаканцта сембе сяда лама кармай лисема кожфта.
Кожфсь шамдсь стаканца васта и кожфть вастс стаканти сувась ведь.
Тяфтане ули кода каямс кожфть тя стаканцта ведьса пяшкотьф лия стаканц.
Тя опытсь няфнесы, што кожфсь занци васта.
4.7.1
35 рис. Кожфсь лисенди стаканцта.
4.8.1
Корхтайхть: «шава» стакан, «шава» бутылка, «шава» ведарка.
А тезса синь аф шавот, а пяшхотьфт кожфта.
4.9.1
Кожфть ули сталмоц.
4.10.1
Калгода телатнень и житкосттнень ули сталмосна.
Ули ли сталмоц кожфть?
Штоба тянь няемс, ули кода тиемс тяфтама опыт.
4.11.1
Опыт.
Сяфтяма шуваня стенка мархта колба, плотнаста пандсаськ сонь пробкаса, путсаськ сонь ткань пакш лангс весань тарелка лангс и ункстасаськ.
Весатнень лангета колбать сявомок, таргасаськ эздонза пробкать и эждьсаськ колбать епиртовкань тол лангса.
Эждемста кожфсь расширяется и пяльксоц лисенди колбаста, хоть тянь минь и аф няйсаськ.
Эжтьф колбать плотнаняста панцаськ сяка жа пробкать мархта и путсаськ весань сяка жа чашкать лангс.
Колбась тёждялгодсь, сяс мес эждемста сонь эздонза лиссь кожфть пяльксоц.
Тяста, лисенди, што кожфть ули сталмоц.
4.12.1
Кожфсь ведьта тёждя.
4° пингста фкя литра ведть еталмоц 1 ООО граммат, сяка жа условиянь пингста фкя литра кожфть еталмоц кармай улема аньцек 1У2 грамматика.
Сясы корхтайхть, што кожфсь тёждяня.
Но и кожфтьке, кода природань и еембг лия телатнень, ули сталмоц.

<pgNo>56</pgNo>
4.13.1
 [a] Кожфсь люпшневи и упругай.
4.14.1
Кожфть ули кода люпштамс.
И ков сяда карматама эсонза люпштама, тов сяда пяк кожфсь тяряфты келемомс.
Кожфть тя свойстванцты мярьгихть упругость.
Штоба
няемс кожфть люпшневоманц и упругай шинц, тихтяма тяфтама опыт.
4.15.1
Опыт.
Сяфтяма глянцеконь кели трубка, 50-шка сантиметраиь кувалмоса.
Тя трубкать фкя пенц пезфтасаськ модамарень эчке пакшс.
Модамарь пакшкясь ляткшни трубкаса и плотнаста паннесы сонь пенц.
Тяфта жа плотнаста модамарь пакшкаса панцаськ трубкать омбоце пенцка.
4.16.1
Тяни фкя кядезонк сявсаськ трубкать, а омбоце кядезонк сяфтяма шуфтонь палканя.
Карматама тяни тя палканять мархта трубкать потмос модамарень пакшкять тутмиемонза.
4.17.1
Минь васенце пакшкять нинге изеськ тутмадь трубкать пялезонза молемска, кода модамарень омбоце пакшкясь лийфтай ни трубкаста.
Минь воздушнай пистолетоиьке ляцендн (36 рис.).
4.18.1
36 рис. Воздушнай пистолетсь.
4.19.1
Тага тисаськ тя интереснай опытть.
4.20.1
Но мес ина ляценди воздушнай пистолетсь?
4.21.1
Мзярда минь тутмиесаськ модамарень пакшкять трубкати, тянь мархта минь люпшнесаськ кожфть.
Трубкаса кружоконятнень ёткса кожфта лядсь сняра жа, а вастта сон тяни занци сяда кржа.
Минь сонь люпштаськ.
4.22.1
Но люпштаф кожфсь упругай и тяряфни келемомс.
Сон люпштай кафцьке шири — модамареньтя и тона пялькскятнень лангс.
И кожфонь люпштамать вельде модамарень пакшкяеь шум мархта лисенди трубкаста.
<pgNo>57</pgNo>
Вов мес ляценди кожфонь пистолетсь.
4.23.1
Кожфть сжимаемостец и упругостец путневихть тевс техникаса.Тяфта люпштаф кожфса работафтовихть машина кинь, поездонь и трамваень ваготтнень тормозсна.
Кожфть люпштаманц вельде постройкава брызгандазь архнихть краскаса и белиласа.
Люпштаф кожф ащи автомобильхнень шинаса, сонь упругостенц вельде кирьфневихтъ ня тостиематне, конат тиендевихть автомобильть молемста.
Люпштаф кожфса жа пяшкотьфт ня топне (мячьне), конатнень мархта налхксихть.
Кожфть упругостенц вельде ёрямстонза топсь комотни меки эрьхиеви телать эзда.
4.24.1
Задания.
Тиемс стама опыт, кодама няфтьф 37 рис. Эряви сявомс кургозт трубкась и уфамс бутылкати, сяльде трубкать эрязста сявомс шири.
Люпштаф кожфсь люпштай бутылкаста ведть лангс и ведсь трубкаста лиси фонтанкс.
4.25.1
37 рис. Кода тиемс фонтан.
4.26.1
Кожфть эжемста расширенияц и кельмомста сонь сжатияц.
4.27.1
Кода и лия телатне кожфсь эждемста расширяется, а кельмомста сжимается.
Кожфть ня свойстванза улихть кода няемс тяфтама опытста.
4.28.1
1 опытсь.
Сяфтяма шуваня глянцеконь колбаили бутылка.
Сонь кургонц плотнаста пандсаськ пробкаса, конанцты суваф глянцеконь кувака трубка.
Тя трубкать пенц нолдасаськ архтф ведь мархта стаканц.
Бутылкать или колбать карматама эжнемонза лямбе кядьса.
Трубанява колбаса ведти лисендихть кожфонь пайгонят.
Тя уленди сяс, мес эждемста кожфсь расширяется (38 рис.).
4.29.1
38 рис. Консфсь эждемста расширяется, кельмофтемста сжимается.
4.30.1
2 опытсь.
Тяни колбаста кожфть кельмофтьсаськ: лоткатама кядьса эжнемдонза и карматама сурса пробкадонза кирьдемонза.
<pgNo>58</pgNo>
Штоба сяда пяконе колбаста кельмофтемс кожфть, ули кода лангозонза путомс кельме начка лоскод.
Стаканцта ведсь тяни кепси трубканява.
Ся ли-
сенди сяс, мес кельмофтемста кожфсь сжимается.
4.31.1
Кожфсь кальдявста ётафнесы лямботь.
4.32.1
Сембонди содаф, што тялонь пингонди путнихть кафтонь крда вальмат.
Тя тиендеви сянкса, штоба сяда цебярьста кирдемс комнатаса лямботь.
Ули кода путомс тяфтама кизефкс.
{!}[!]А аф сяда цебярь ли улель, кда кафтонь крда вальмятнень вастс кадондомс фкянь крда вальмат, аньцек эчке глянцеконь мархта?
4.33.1
Тевса лисенди, што комнатаса лямбось тяфта аф ванфневи.
Эряви, штоба вальмятнень ёткса улель кожфонь слой.
Тянкса комнатаса сяда лац ванфневи лямбось.
Лисенди жа тя сяс, мес кожфсь кальдявста ётафнесы лямботь.
4.34.1
Тянь ули кода няемс тяфтама опытста.
4.35.1
1 опытсь.
Сяфтяма глянцеконь фкянь кодяма кафта
етакатт, но фкясь ули эчке стенка мархта, омбоцесь шуваня стенка мархта.
Кафцьке стакаттнень пяшкодьсаськ пси ведьса и вельхтясаськ глянцекса.
Кафцьке стакаттнень арафтсаськ серьцек.
Но фкя стаканть путсаськ шра лангс, а омбоцеть иутсаськ глянцеконь банкас сардонянь шава коробканя лангс.
{opt}Тя пингть эряви сявомс стама кядьге, штоба тя стаканть эчкоц и банкать стенканзон эчксна улельхть ровнайхть васенце стаканть стенканзон эчкснонды.
Различиясь тяса аньцек сянь эса: пси ведь мархта омбоце стаканць сембе ширде перяф кожфонь слойса, конац ащи стаканть стенканзон и банкать стенканзон ёткса.
Кодама жа кожфонь тя слойть значенияц?
4.36.1
Аф лама пингта меле ули кода няемс термометрань вельде или нльне кядьса варжазь, што стакаттнень эса ведсь кельмось аф фкакс.
Омбоце стаканца ведсь, васенцеть коряс, кельмось сяда аф пяк, сяс мес сон ульсь кельмомать эзда аралаф кожфса, конац ащесь банкать и стаканть стенкаснон ёткса.
Тя няфнесы, што кожфсь кальдявста ётафнесы лямбогь.
Тяфтама жа значенияц вальмятнень ёткса ащи кожфтьке комнатань лямбонь ванфтомаса.
4.37.1
Тяфта жа ванфнесы минь теланьконь лямбонц лангозонк щави щамське, сембода пяк меховой щамсь.
Телать и щамть ёткса ули кожфонь слой.
<pgNo>59</pgNo>
И щамса тейнек лямбе аф сяс, мес сон минь эждьсамазь, а сяс, мес теланьконь и щамть ёткса ащи кожфсь ванфнесы минь теланьконь лямбонц.
4.38.1
Штоба лацкас няемс тя, ули кода тиемс тяфтама опыт.
4.39.1
2 опытсь.
Сяфтяма фкянь кодяма кафта бутылкат и пси ведьса синь пяшкодемдост меле панцаськ пробкаса.
Фкя бутылкать ашкодсаськ мех или ткань потмос, омбоцеть арафтсаськ ряцок апак ашкотт.
Аф лама пингта меле ули кода няемс, што мехс или тканьц ашкотф бутылкаста ведсь, омбоце бутылкать коряс, кельмось сяда аф пяк.
Тяста лисеиди, што кожфсь, кона ащесь бутылкать и мехть или
тканть ёткса, кальдявста ётафнесы лямботь.
39 рис. Аф пяк панчф кенкшть мархта опытсь.
4.40.1
Ванондоматне и опыттне няфнесазь, што кожфсь кальдявста ётафнесы лямботь.
Кожфть тя свойстванц путнесазь тевс хозяйстваса.
4.41.1
Кодама кожфсь сяда тёждя — лямбось или кельмось.
4.42.1
Мзярда кожфсь эженди и расширяется, сон тёждялготкшни и кепси вяри.
Тяфта пянакудть уштомстонза эсонза эжтьф кожфсь марса качамть мархта, а лияста и цяткнень мархта, кепси вяри трубава.
Палы керосиновай лампаса эжтьф кожфсь стане жа кепсп вяри лампань пузырть эзга.
Кда лампань пузырть лангс ёрдамс папироснай кагодонь пакшкат, синь аф прашендыхть толть лангс, а синь сявондьсыне эжтьф кожфсь вяри.
Сембе тя няфнесы, што лямбе кожфсь, кельме кожфть коряс, сяда тёждя, сясы сон кепси вяри.

<pgNo>60</pgNo>
4.43.1
 [a] Опыт.
Класса кожфсь сидеста уленди сяда лямбе, а коридорса сяда кельме.
Аф пяконе панчсаськ кенкшть класста коридору и тияксть маласа карматама кирдема палы штатол (39 рис.).
Палы штатолть толоц кармай ширемома классть шири.
Тя няфнесы, што кельме кожфсь, кода стакась, моли алга.
4.44.1
39 рис. Аф пяк панчф кенкшть мархта опытсь.
4.45.1
Кеподьсаськ палы штатолть сяда вяри и карматама кирдемоиза кенкшть вярьце косяконц маласа.
Тяни штатолть толоц кармай ширемкшнема коридорть шири.
Тя няфнесы, што лямбе кожфсь, кода сядатёждясь, моли вярьге.
4.46.1
Кда тяни минь панчсаськ кенкшть коридорста ульцяв и тисаськ штатолть мархта сяка жа опытть, то лиси тяка жа.
Сембе тя няфнесы лямбе и кельме кожфть фкя вастста омбоце вастс ётнеманц.
4.47.1
Лямбе и кельме кожфонь тяфтама перемещения фалу моли природасонга.
Шись эждьсы модать.
Модать эждеманц эзда эжневи кожфське.
Эжтьф кожфсь, кода сяда тёждясь, кепси вяри, а сонь вастозонза сашенды сяда кельме кожф.
Тяфта эжнемать и кельмомать вельде, моли природаса кожфть перемещенияц.
4.48.1
Васенце воздухоплавательхне.
4.49.1
Кеподемс кожфти, лиемс кожфка —тя ломанть кунардонь мялец.
Тя тевть ломаттне кунара тяряфнезь тиемс.
Но васенда кожфти ломаттне кеподсть аньцек эста, мзяр-
да синь содазь, што лямбе кожфсь, кельмоть коряс, сяда тёждя.
4.50.1
150 кизода тяда инголе Франциясааф оцю ошкаса Монгольфье браттне тёждяня котфста тисть оцю шар, конань клеиндазь кагодса.
Сонь алонза крьвястсть тол и пяшкодезь шарть эжтьф кожфса.
Мзярда шарть нолдазь пиксонц,.
конада сонь кирдезь, шарсь кеподсь вяри кожфти и тусь лиезь.
Тя ульсь воздушнай васенце шарсь.
4.51.1
[!]Тяда меле Монгольфье браттне тисть стамка шар, конанц лангса ломаттненди эряволь кеподемс кожфти.
Тя ульсь лямбе кожфса пяшкотьф пяк оцю шар (40 рис.).
4.52.1
40 рис. Кожфка васенце лиендихнень воздушнай шарсна.

<pgNo>61</pgNo>
4.53.1
1783 кизоня ноябрь ковть 23 шистонза Парижса, оцю плошадьса лама тёжятть ломанень пингста, воздушнай шарсь ульсь аноклаф лиема.
Сонь эзонза озасть кафта учёнайхть.
Нолдазь канатть.
Кенянтьф мяльса ломаттнень юватькшнемстост ломань мархта шарсь тусь лиезь сембе сяда вяри и вяри.
Курокста сон ёфси юмась сельме ингольде.
Но мезе ина тиевсь шарть и ня ломаттнень мархта, конатнень сон сявозень?
4.54.1
Шарста эжтьф кожфсь валом-валом кельмосесь.
Шарсь сембе сяда сталготкшнесь и аф лама пингта меле сон валгсь меки модать лангс.
4.55.1
Тя ульсь воздушнай шарса ломаттнень васенце лиемасна.
4.56.1
Тяда меле лама ломатть кармасть кожфонь шарса лиендема, конатнень пяшкотькшнезь эжтьф кожфса.
{cont}Но тяфтама лиендематне сидеста шуморькшневсть несчастьяса.
{!!}[!!]Ня шархнень эса кожфонь эжнемс кирнельхть жаровнят, конатнень лангса крьвяснельхть тол.
{!!}Сясы кожфонь ня шархнень эса сидеста улендсть пожархт.
4.57.1
{!!+}Но курокста ульсь тиф стама шар, конац пяшкотькшнефэль аф эжтьф кожфса, а тёждя газса.
Тя газсь кожфта тёждя.
Кожфоньтяфтама шархнепутневихть тевс и тяниень пингстовок.
4.58.1
Воздушнай шарсь.
4.59.1
Тяниень пингонь воздушнай шарсь пяшкотькшневи тёждя газса, конац пцтай ёфси аф ётни шарть оболочканц пачк.
Тяда башка, шарсь лаига ширеста таваткшневи кеме сеткаса.
Алула тя сеткати кемокстаф корзинка, конаса ащихть ломаттне и тейст сембе эрявикс вещатне.
Тя шарсь кепси вяри кожфти, сяс мес сон кожфта тёждя.
4.60.1
Воздушнай шарсь кеподи пяк вяри.
Но воздушнай тяфтамка шар — аэростат—лангса ломаттне кеподевсть аньцек 10800 метрань серьс.
Но тя серьса вастсонга кожфсь сяшкава разрежёнай, што эсонза ащемась арси пельксокс
эряфти.
4.61.1
Штоба кеподемс сядонга сери вастс, эряви воздушнай
специальнай шар — стратостат (41 рис.).
Стратостатсь воздушнай пяк оцю шаронь кодяма, конац пяшкотьф сяка жа тёждя газса — водородса, конаса пяшкотькшневи обыкновеннай воздушнай шарсь.
Стратостатть алулце ширесонзаащи аф штада корзина, а шаронь кодяма сембе ширде пяксневи металлическяй гондола.
<pgNo>62</pgNo>
Гондоласа ащи ломаттне ваймоснон тарксесазь ся кислородса, конанц синь мархтост сявондьсазь специальнай приборса.
4.62.1
41 рис. «СССР» стратостатсь.
4.63.1
Миньцонк СССР-са стратостатсь васенцеда ульсь тиф 1933-це кизоня.
Мани шобдава сентябрь ковть ЗО-це шистонза «СССР» стратостатсь колма отважнай исследователь мархта кеподсь Москуть вельхксс.
4 часттамелесонпачкодсь 19300 метрань серьс.
Тяфтама сери вастс марнек мирса кивок нинге изь кепсе.
Воздухоплавательхне радиоть вельде макссть рапорт воздушнай высотатнень сяськомаснон колга.
Иляденди стратостатсь лацвалгсь аф ичкози Москуть эзда.
4.64.1
«СССР» стратостатть лиемац маркек мирти арась советскяй наукань и техникань торжествань событиякс.
4.65.1
Воздушнай корабльсь.
4.66.1
Воздушнай корабльть или дирижабльть формац кувалгофтф.
Тяфтама формаса тиф дирижабльсь цебярьста ётни кожфть пачк
(42 рис.).
4.67.1
42 рис. Дирижабльсь.
4.68.1
Дирижабльть оболочкасонза ули газ—водород.
Дирижабльть алу пяльксозонза кемокстаф гондола, коса ащихть ломаттне.
Дирижабльса улихть моторхт, конатнень вельде ули кода сонь управлять.
4.69.1
Воздушнай корабльса ули кода тиендемс пяк оцю перелётт.
1926 кизоня знаменитай учёнай путешественннксь Амундсен дирижабльса лийсь Севернай полюсти.
<pgNo>63</pgNo>
Дирижабльсь кожфса ащесь 71 част и благополучна мрдась меки.
4.70.1
Мекпяльдень пингти самс миныдонк ашельхть дирижабльхть.
Но тяни минь строятама иулихть ни миньцень дирижабльнке.
Синь тейнек эрявихть и народнай хозяйствати и научнай исследованиятненди.
Дирижабльхне тейнек эрявихть каппталисттнень эзда странаньконь араламанцты, конат ненавидят минь Союзоньконь и аноклайхть минь лангозонк врьгятема.
4.71.1
Карматама странаньконь оборонанц кемокстамонза!
4.72.1
Вармась.
4.73.1
Кожфсь фкя вастса мзярдонга аф ащи.
Сон сембе пингста ащи движенияса.
Кожфть тя движениянцты мярьгихть варма.
4.74.1
Вармась уфай сембе шири.
Уленди юг ширдень варма, север ширдень варма и ст.
тов.
Вармать уфама ширенц содсесазь стамка приборонь вельде,
конанцты мярьгихть флюгер (43 рис.).
4.75.1
43 рис. Флюгерсь.
4.76.1
Вармась уфай аф фкя вийса.
Уленди аф вии варма, сон цють шерьфтьсыне шуфта лопатнень.
Вии вармась тарфтсыне шуфттнень оцю тарадснон.
Тя сон увнай вальмять ала.
Уленди нинге стама вии варма, конац мяньцесыне шуфттнень и лоткафнесы молемста ломанть; тя — буря.
4.77.1
Модать лангса стане жа улендихть
урагатт.
Урагаттне модаста сязендьсазь шуфттнень, срафнесазь куттнень и тиендихть оцю разрушеният.
Ураганць— тя пяк оцю бедствия.
Урагаттне сембода сидеста улендихть южнай странава.
Миньцонк урагаттне улендихть шуроста.
4.78.1
Аф вии вармась секундаста ётни 4—5 метрат, вии вармась секундаста ётни 11—13 метра.
Ураганць жа секундаста ётни 35 метрада лама.
4.79.1
Природаса вармась тиенди пяк оцю работа.
Сон каннесы ся шуварть, конац тиевсь горнай породань срадомста и кадондсы сонь разнай вастова.
Тяфта морянь берягова тиендевихть шуваронь дюнат, а пустынятнень эзга— шуваронь бархатт.



<pgNo>64</pgNo>

4.80.1
Канневи шувархне хозяйетвати тиендихть пяк оцю кальдяв, сянкса каршезост вятихть тюрема.
Озафнихть шуфтт и кустарникт, конат лоткафнесазь шуварть молеманц.
 
<pgNo>65</pgNo>
4.81.1
[a] Хозяйстваса вармать работай.
4.82.1
Нинге кунардонь нингста ломанць вармать вийнц путозе тевс эсь хозяйствасонза.
Вармать вийнц ломанць пугнесы тевс кода двигательнай вийнь.
4.83.1
Ломанць нинге древняй пингста тись паруснай судна.
Вармась уфай парусть лангС и суднась уи ведьге.
Тяфта вармась полафтазень вёсласа работайхнень.
4.84.1
Ингольдень пингста паруснай корабльхнень пяк оцюволь значениясна.
Тяфга паруснай корабль лангса 1492
кизоня Колумб васенцесь уйсь Европаста Америкав.
Паруснай корабльса жа 1519 кизоня Магеллан тусь светть перьф путешествияс.
Колма кизонь ётамс океаттнень эзга уендемда меле Магелланонь фкя корабляц мрдась родиназонза.
Сон шарозе марнек земной шарть (44 рис.).
4.85.1
44 рис. Магелланонь корабльц.
4.86.1
Паровой машинать тиемдонза меле ульсь тиф «огненнай корабль».
Тяфта васенда мярьгондсть пароходти.
И паруснай корабльхнень полафтозь парохоттне.
Но нинге тяниень пингстонга улихть паруснай корабльхть.
Рисункаса няфтьф «Товарищ» паруснай отважнай корабльньке
(45 рис.).
«Товарищсь» тиендсь океанга лама плавнияда.
4.87.1
45 рис. «Товарищсь».
4.88.1
Нинге кунардонь пингста ломанць вармать вийнц путнезе тевс сушасонга.
Нинге кунардонь пингста ульсть
варма меленьцят (46 рис.).
Вармась шарфнесыне меленьцяпацятнень.
<pgNo>66</pgNo>
Тя шарондомась пачфневи яжама кефненди.
Яжама кефне тофнень яжсесазь почфокс.
4.89.1
46 рис. Вармань меленьцясь.
4.90.1
Мекпяльдень пингста миньцонк стройсевихть вармань вин двигательхть (47 рис.).
Вармась шарфнесыне двигательть пацянзон.
Тя шарондомась работафтсы машинать, конаса тиендеви электричества.
Электричествась ётафневи проводга и работафтсыне станокнень и машкнатнень.
4.91.1
47 рис. Вармань двигательсь.
4.92.1
Тяфта вармань вийсь путневи тевс народнай хозяйстваса.
4.93.1
МЕЗЬСТА АЩИ КОЖФСЬ.
4.94.1
Сянь колга кизефксть, мезьста аши кэжфсь учёнайхне васенда содазь 150 кизода тяда инголе.
Учёнайхне музь, што кожфть оцю пяльксоц ащи кафта газета.
Ня гаснень эзда фкясь цебярьста лезды паломати — тейнза мярьгихть кислород.
Омбоце газсь паломатиефлезды — тейнза мярьгихть азот.
Азотта и кислородта башка, кожфса нинге
ули аф лама углекислай газ.
4.95.1
Ванцаськ васенда кислородть и углекислай газть свойстваснон, а сяльде опытонь вельде тонадсаеьк составонц.
4.96.1
Кислородсь.
4.97.1
Кожфса кислородсь шоряф азотть мархта.
Сясы кожфета пяк етака сатомс чистай кислород.
Чистай кислород минь получандатама лия способса (48 рис.).
4.98.1
48 рис. Кислородть получандамац.
4.99.1
Опыт.
Путтама пробиркати купюня етама вещества, конанцты мярьгондихть марганцовокислай калий.
4.100.1
Пробиркать панцаськ пробкаса, конанцты ладяф глянцеконь мянтьф трубканя.
Тя трубкать пенц сувафтсаськ ведьса пяшкотьф етаканть алу, конац комафтф кели еосудса ащи ведьс.
4.101.1
Спиртовкань толса карматама пробиркать валомне эждемонза.
4.102.1
Ведти трубкаста васенда лисендихть кожфонь пайгонят, а сяльде кармайхть лисендема кислородонь пайгонят.
Синь ведьса кепсихть и етаканцта валом-валом паньцесазь ведть.
Стаканца еембе сяда лама пуромкшни газда и еембе сяда кржа ляткшни ведьта.
Мзярда газсь етаканцта паньцы марнек ведть, тяда меле трубкать пенц таргасаськ етаканть алда, лоткатама эждемдонза.
Стаканть алу комафтф кургонц тавадсаськ каготкаса, газ мархта стаканТь таргасаськ ведьста, шарфтсаськ и путсаськ шра (моркш) лангс.

<pgNo>67</pgNo>
4.103.1
[a] Нолдатама тя стаканти суводы шявня.
Шявнясь крьвязи.
Тяста лисенди, што кислородсь лезды паломати.
Тяка пингть эряви азомс, што чистай кислородса шявнясь, кожфса паломанц коряс палы сяда пяк и сяда валдста.
4.104.1
Кислородсь эрявкшни ваймонь тарксемс.
Кда озафтомс кодамовок животнай, кепотьксонди, шеер кислородфтома .банкас, сон курок опами.
4.105.1
Тяфта жа кислородфтома аф эряви ломанцьке.
Больницатнень эзга пяк сяряди ломаттненди ваймонь тарксемс врачне макссихть чистай кислород.
4.106.1
Углекислай газсь.
4.107.1
Кислородта и азотта башка, кожфса ули нинге углекислай газ.
Виде, кожфса сонь эздонза пяк аф лама.
4.108.1
1 опытсь.
Бутылканяс путтама пур пакш и каятама лангозонза разбавленнай еолянай кислота.
Бутылканять кургонянц эрязста пандсаськ пробкаса, конанцты сувафтф мянтьф трубка.
Тя трубкать пенц нолдасаськ ведь мархта етаканц, кода няфтьф 49 рис. Трубкаста ведти комотнихть газонь пайгонят.
Тя лисенди углекислай газсь.
Углекислай газсь — цветфтома газ.
4.109.1
49 рис. Углекислай газть получандамац.
4.110.1
Газонь ётнема трубкать пенц тяни нолдасаськ прозрачнай известковай ведь мархта стаканц.
<pgNo>68</pgNo>
Стаканцта известковай ведсь кармай пяндралгодома.
Тяста лисенди, што углекислай газсь пяндралгофнесы известковай ведть.
4.111.1
Газонь ётнема трубкать нолдасаськ тяни шава стаканц и вельхтясаськ глянцекса.
Трубкать эзга лиси углекислай газ.
Газсь пяшкотькшнесы стаканть, хоть минь тянь аф няйсаськ, сяс мес тя цветфтома газ.
Нолдатама стаканти
палы шявня.
Шявнясь мады.
Тяста лисенди, што стаканца ули углекислай газ.
Углекислай газсь паломати аф лезды.
4.112.1
Тяни тяряфттама углекислай газть каямс тя стаканцта лия «шава» стаканц.
Тисаськ тянь стане, кода кайсесазь ведть.
Тяни палы шявнять нолдасаськ ся стаканти, коса ульсь кожф.
Шявнясь мады.
Тяста лисенди, што тя стаканца кожфть вастс тяни ащи углекислай газ.
Нолдасаськ палы шявнять ся стаканти,коса ульсь углекислай газсь.
Шявнясь кармай сяда тов палома.
Тяста лисенди, штотястаканца углекислай газть вастс тяни ащи кожф.
4.113.1
Тяфта минь каяськ углекислай газть стаканцта стаканц ведь лаца.
Тя тейнектиендевсьсяс, мес углекислайгазсь
кожфть коряс сяда стака.
4.114.1
Углекислай газ кожфса ули сембе вастова.
Но углекислай газда сембода лама эряма кудонь кожфса.
Сембода лама углекислай газда стама комнатаса, коза пуромкшни лама ломаньда.
И минь классоноконга кожфса лама углекислай газда.
Путтама классозонк прозрачнай известковай ведь мархта блюданя.
Курок минь няйсаськ, што известковай ведть лангозонза тифтедсь акша пейськя.
Пейськясь тиевсь кожфса ащи углекислай газть эзда.
Вдь углеки-
слай газсь пяндралгофнесы известковай ведть.
Тяфтане сембе пингста ули кода содамс углекислай газть.
4.115.1
Но мес ина углекислай газда сембода лама эряма кудонь помещениянь кожфса?
4.116.1
2 опытсь.
Сяфтяма прозрачнай известкован ведь мархта стакан.
Известковай ведти карматама уфамонза потмостонк тарксеви кожфть глянцеконь трубканянь или шужярьнянь начк.
Стаканца известковай ведсь эстокиге пяндралгоды.
<pgNo>69</pgNo>
Тяста лисенди, што потмостонк тарксеви кожфса лама углекислай газда.
4.117.1
3 опытсь.
Пролопкянь вельде нолдатама палы штатол стаканц и вельхтясаськ сонь глянцекса.
Штатолсь пзлы, но аф лама пингта меле мады, сяс мес кожфса, кона ащи стаканца, маштсь сембе кислородсь.
Таргасаськ штатолть стаканцта, каятама эзонза чистай известковай ведь и шорясаськ.
Ведсь стаканца пяндралгоды.
Лисеиди, што паломста кожфса тиендеви углекислай газ.
4.118.1
Тяни шарьхкодеви, мес эряма кудонь кожфса лама углекислай газда.
Сон тиендеви ваймонь тарксемать и паломать эзда.
4.119.1
Опытсь, кона няфнесы кожфть составонц.
4.120.1
Кислородть и углекислай газть свойстванзон содамок, тихтяма опыт, кона няфтьсы кожфть составонц (50 рис.).
4.121.1
50 рис. Опытсь, кона няфнесы мезьста ащи кожфсь.
4.122.1
Опыт.
Глянцеконь кели кядьгс эряви каямс прозрачней известковай ведь.
Ведть лангс путтама кели пробка, конанцты кемокстаф аф оцю палы штатол.
Штатолтьвельхтясаськ кярф потмакс бутылкаса; бутылкать кургонц пандсаськ пробкаса.
4.123.1
Штатолсь кармай сяда тов палома, сяс мес кожфса ули кислород.
Штатолть паломста кислородсь карьхцяви и тиеви углекислай газ.
Мзярда бутылкаста карьхцяви сембе кислородсь, штатолсь мады.
4.124.1
Паломста тиендеви углекислай газсь поглащандави известковай ведьса, сясы ведсь кепси бутылкаса.
Тя опытса кепотьф ведсь бутылкаса занци сняра жа вастта, мзяра ульсь паломанди туф кислородта.
Кожфть лядыкс пяльксонзон занцесыне главным образом азотсь.
4.125.1
Точнай опытса муф, што кожфса кафта газда и што
кислородта кожфса У5 пялькст, а азотта 4/6 пялькст.

<pgNo>70</pgNo>
5.1.1
IV. ЭЛЕКТРИЧЕСТВАСЬ ПРИРОДАСА
5.2.1
Сембе содасазь ёндол мархта атямть.
Менельсь вельхтяф равжа туцяса, валозьвалы пизем, налхкозь-налхки ёндолсь (51 рис.), маряви пилень пандомшка атямомь торама.
5.3.1
51 рис. Ёндолсь (фотографиянь коряс веть).
5.4.1
Суевернай ломаттнень атямсь пяк эвфнесыне.
Древняй пингста ломаттне арьсесть, што ёндол мархта атямть кучсесы атямонь поддай шкайсь.
Синь арьсекшнесть, што кяжияфтф шкайсь ноляй модать лангс ёндсл мархта атям.
5.5.1
И минь пингстоноконга шобда ломаттне думандайхть, што менельга колееницаса арни Илья пророк и ёряй модать лангс толонь ёндолхт.
5.6.1
Мезе стамсь ёндолсь и атямсь.
5.7.1
1752 кизоня кизонда, американскяй Франклин учёнайсь грозань пингста лиссь паксяв и нолдазе вяри эсь знаменитей куйнц, сон тяряфтсь содамс, мезе стамсь ёндолсь.
5.8.1
Франклинонь куйц ульсь тиф парьхциень оцю руцяста, а вярде пезонза сонь ульсь тиф металлическяй оржа стержень.
Куйсь ульсь нолдаф мушконь кеме сюреня вельде, коиань пец сотфоль металлическяй панжемас.
Панжемати ульсь сотф парьхциень руця.
Тя руцять вельде Франклин и кирдезе куйть.
5.9.1
Мзярда туцясь ётась куйть вельхкска, Франклин токафтозе суронц панжемати.
Панжемаста комотсь ёмла ёндолня, электрическяй цятконят и марявсь аф пяк цятордома.
5.10.1
Тяфтане васенцеда Франклин содазе, што ёндолсь пяк оцю электрическяй цятка, а атямсь тя вишке цятордома цяткть эзда.
5.11.1
Меле учёнайхне содазь, што ёндолсь и атямсь улендихть фкя пингста, И кда минь няйхтяма ёндол атямонь торамда инголе, то тя уленди сяс, мес валдсь, звукть коряс, тейнек пачкотькшни сяда инголи.

<pgNo>71</pgNo>
5.12.1
Ёндолть и атямть содамок, наукась няфтезень атямть и ёндолть колга религиознай васькафнематнень.
5.13.1
Громоотводсь.
5.14.1
Грозать пингста ёндолсь ётни или кафта облакань ёткова или облакать мархта модать ёткова.
Модати эрьхтемста ёндолсь лияста крвясни кутт и шавонды ломатть.
Ёндолть эзда пря аралакшнихть громоотводса.
Громоотводть тиезе Франклин.
5.15.1
Франклин тись тяфтама опыт.
Крхкаста модати озафтозь стяфтсь металлическяй стержень.
Грозань пингста ёндолсь эрьхнесь тя стерженти и сонь эзганза тушендсь модати.
Тя ульсь васенце громоотаодсь.
5.16.1
Франклин предложил эсь тиф громоотводонц нутомс тевс сери зданиянь арзлакшнемс.
Мзярда кармасть громоотвоттнень тевс путнемост, то няевсь, што ёндолсь сяда шуроста эрьхни ня зданиятненди, конатнень эса улихть громоотвотт.
А кда эрьхни, то тушенды видеста моДати.
Громоотвоттнень тевс васенда кармасть путнемост Америкаса, а сяльде Европаса.
Тяниень пингста громоотвоттне сяда усовершенствовандафт и путневихть сембе вастова ёндолть эзда араламс (52 рис ).
{!!-}Громоотвоттнень пингста ёндолсь аф пелькс.
Тейнек тяни ули кода управлять ёндолть мархта, ёндолть тиендьсаськ кулхцондыкс.
5.17.1
52 рис. Фабричнай трубати тиф громоотводсь.
5.18.1
Электричествась народнай хозяйстваса.
5.19.1
Владимир Ильич Ленин корхтась: «Коммунизмась — тя Советскяй властсь плюс странать электрификацияц».
Ленинопь тя указовамац видеста ётафневи сембе строительстваньконь эса.
5.20.1
Минь странаньке тавадовсь ни лама электрическяйстанцияса.
<pgNo>72</pgNo>
Ня станциятне работайхть тоиливаса.
Синь эсост используется прашенды ведть вийц и нльне вармать вийцка.
Электростанциятне пачфнесазь электричествань фабрикатненди, и завоттненди, и колхосненди, и совхосненди, рабочайхнень и крестьяттнень кудснонды.
5.21.1
Электрификациять эса минь странаньконь пяк лама достижениянза.
Днепровскяй электростанциясь аньцек скамонза ноляй тяни электричествада сняра, мзяра исть ноля оцязоронь Россиять сембе электростанциянза.
А сембе минь электростанцияньке ноляйхть электричествада 22-ксть сяда лама оцязоронь Россиять электростанциянзон коряс.
{cont}И киветиеце вастста, коса ащекшнесь оцязоронь Россиясь, Советскяй Союзоньке электричествань производствань пяльде арась тяни омбоце вастти сембе мирть эса.
6.1.1
V. РАСТЕНИЯТНЕНЬ ЭРЯФСНА.
6.2.1
Кода эряйхть растениятне рана тунда.
6.3.1
Сашенды тундась.
Сембе сяда и сяда пяк ушеткшни эжнема шись.
6.4.1
Шуфттне и кустарникне вирьса нинге ащихть штадоста, синь лангсост нинге аш лопат, аш панчфт.
Но пайготькшнихть ни синь путькссна.
И синь курок вельхтявихть пиже лопаса и панчфкаса.
6.5.1
Путькне.
6.6.1
Синттяма бузинань тараткя.
Сонь лангсонза лама путькта (53 рис.).
Но аф сембе ня путькне фкат.
Финц путькне сяда мелкайхть, омбоцетие сяда круп-
найхть.
6.7.1
53 рис. Бузинань путькне нолдавомдост инголе и нолдавома ётковаст.
6.8.1
Васенцетне — нят лопань путькт, омбоцетне панчфонь путькт.
6.9.1
Штафтсаськ лопань путькть.
Ланга ширеста сон вельхтяфкедняксащи чешуйкаса.
Путькть потмоса ащи тараткянь и лопанянь ушеткскясь.
Лопань путьксста сяльде виензакшни пиже лопа мархта тараткя.

<pgNo>73</pgNo>

6.10.1
 [a] Панчфонь путьксь стане жа вельхтяф чешуйкаса.
Путькть потмоса аши панчфонь ушеткскясь.
Панчфонь путькста сяльде развивандакшни лопа и панчф мархта тараткя.
6.11.1
Лопавгодомась.
6.12.1
Пяк интересна ваномс сянь мельге, кода минь шуфтоньке и кустарниконьке вельхневихть лопаса.
6.13.1
Путькне васенда пайготькшнихть, синь касондыхть сяда и сяда оцюста.
Чешуйкатне валом-валом келемкшнихть.
и мекпяли путьксста лисендипижепакшкя.
Путьксь нолдавсь.
6.14.1
Нолдаф путьксста няевихть срмаф мелкай лопанят.
Ня лопанятне валом-валом келемкшнихть и арсихть стане, кода минь синь няендьсаськ шуфттнень и кустарникнень лангета.
Растениятне вельхневихть лопаса.
Тяфта моли лопавгодомась.
6.15.1
Панжемась.
6.16.1
Ламоц шуфттне и кустарникне ушеткшнихть панжема рана тундакиге.
Рисункаса няфтьфт минь кона-кона шуф-
тоньконь и кустарниконьконь панчфсна, конат панжихть рана тунданя; кальть «барашканза», пяштелксть, топольть
«пилькссна» (54, 55, 56 рис.).
6.17.1
54 рис. Кальть панчфонза.
6.18.1
55 рис. Пяштелксть панчфонза.
6.19.1
56 рис. Тополень панчфне.
6.20.1
Ня растениятне ушеткшнихть панжема лопаснон нол-
дамда ламода сяда инголе.
<pgNo>74</pgNo>
6.21.1
 [a] Тундань васенце панчфне.
Рана тунданя панжихть кона-кона тишень растениятневок.
Кие жа тяшкава рана тунда панженды?
6.22.1
Рана тунданя пцтай сембе сёвоию модань вастова васьфневи растения, конанцты мярьгихть одавань шама (мать-и-мачеха) (57 и 58 рис.)
6.23.1
57 рис. Одавань шамась рана тунда.
6.24.1
58 рис. Одавань шамась кизонда.
6.25.1
Одавань шамась панжи нинге лопанзон тифтедемс.
Сонь нанчфонзатюжят, и аф пяконя похожайхть тейнть еодаф одуванчикть панчфонзонды.
Одавань шамать лоианза тифтетькшнихть панжемда ме-
ле.
Синь интересиайхть сянь пяльде, што лопать ланга ширец пиже и вадяв, алга ширец вель-
хтяф кода бта акша
кенденяса.
<pgNo>75</pgNo>
Кда токафтомс шамазт одавань шамань лопать алулце ширенц, то сон лямбе, а вярьце ширец кельме.
Сяс тя растенияти кармасть мярьгома рузкс мать-и-мачеха.
6.26.1
Модаса одавань шамйть эчке тараду корянец, конанц эса нинге ётай кизоста катфт иитательнай веществань запаст.
6.27.1
Питательнай веществань запаст улихть рана тунда панжи и лия панчфнень мода ала ащи пялькссост: хохлаткать клубнясонза, паксянь шюрьхкять шюрьхкя прясонза.
Питательнай веществань запасне эрявихть рана
тунданя растениять виензаманцты.
6.28.1
Рана тунданя панжи панчфне курокста лотксихть пан-
жемда.
Сясы синь эрявихть няемс пингстост.
Кизонда ни синь аф няйсайть.
6.29.1
Кода видьмоста виензакшни растениясь.
6.30.1
Тунда минь Союзоньконь пяк оцю паксяванза моли видема.
Тя велень хозяйствань пяк эрявикс кампания.
Видеф видьмотнень эзда развивандакшнихть растеният, конат и макссихть тейнек урожай.
6.31.1
Мзярда видьмось повонды паргана и летьке модати, коса лямбе, сон сявонди эсь эзонза ведь, пайготькшни и лисенди.
6.32.1
59 рис. Розень видьмоть лисемац.
6.33.1
Растениясь виензакшни зародышста, конац уленди эрь видьмоса.
Тяфта, кда сявомс ведьса лопафтф снавонь видьме и лункфтамс эздонза кедняиц и сяльде явштамс видьмонь товть кафта пяльксканзон (долянзон), то синь ётксост няеви почечка и коряння.
<pgNo>76</pgNo>
Почечкати и корянняти видьмонь товть пяльксонзон мархта мярьгондихть растениянь зародыш (60 рис.).
Сон уленди и розть видьмонц эсонга.
Зародышсь трясы прянц стама веществаса, конат ащихть товть потмоса и тяфта зародышть эзда валомвалом виензакшни растениясь.
6.34.1
60 рис. Шинжармань лиси видьмонять корянняц сувси почвати.
6.35.1
Опыт.
Штоба ваномс, кода касы видьмось и кода сонь эздонза виензакшни од растения, тихтяма тяфтама
опыт.
Сяфтяма глянцеконь кафта стакатт.
Эрь стаканть вярде сотнесаськ марляса или шура котфкаса.
Марлять или ко'гфкять аф пяконе люпштасаськ стаканть потмос.
Кафцьке стакаттненди каятама ведь.
Ведьта каятама сняра, штоба сон лопафтольхце марлять или котфкять.
6.36.1
Фкя стаканти марлять лангс путтама снавонь видьмот, а омбоцети тозеронь или розень видьмот.
Пингта-пингс карматама стакаттненди ведень кайсема, карматама ванома сянь мельге, кода лисенди видьмось и кода виензакшни видьмоста од растения.
6.37.1
Растениятнень коряньцна.
6.38.1
Мзярда лисенди видьмось, сонь зародышец трясы прянц ня питательней веществаса, конат ащихть видмоса.
Но вов модати видеф видьмотне лиссть.
Видмоста виензасть од растеният.
Синь коряньцна тусть паргана почвати.
Почвась вельхтявсь растениянь пиже лисьфкаса, видьмоть запазонза маштсть.
Кода ина трясазь пряснон од растениятне?
6.39.1
Ведть и питательнай веществатнень растениясь сявондсыне почваста.
Ня питательнай веществатнень модаста сон сатнесыне эсь корянензон вельде.
Ванцаськ, кодапт разнай растениятнень улендихть коряньцна.

<pgNo>77</pgNo>
6.40.1
61 рисункаса няфтьфт разнай культурнай растениянь корятть.
Конашкава оцюфт синь коряньцна!
Кода синь келемкшнихть и кувалготкшнихть!
Кода синь ётнихть почвать пачк!
6.41.1
61 рис. Шинжармань, якстеряпсонь и розень корятть.
6.42.1
Шинжармать ули фкя главнай корянец, конаста явондыхть таратт.
Тяфтама корянти мярьгихть стержневой корянь.
6.43.1
Якстеряпсть стама жа стержневой корянец, сон стама жа тараду.
Но тя эчке и соку корянь.
Сонь эзонза коч-
кафт питательнай веществань запаст.
Якстеряпсть корянец ащи кода бта кладовойкс.
Тяфтама жа значенияц ряпсть коряненцка, хоть сон формань коряс и лия.
6.44.1
Розть коряненза тифт аф стане, кода шинжармать и якстеряпсть.
Розть главнай корянец аф оцю и аф няеви.
Сонь коряненза тушендыхть пучококс.
Тяфтама коряттнен-
ди мярьгихть мочковатай корятть.
6.45.1
Кда лацкас ваномс растениятнень коряньцнон, то синь
лангсост ули кода мумс корянень шяярьнят (62 рис.).

<pgNo>78</pgNo>
Корянень шяярьнятнень вельде растениясь шокшендсы модаста ведть и эзонза солаф питательнай салхнень.
6.46.1
62-рис. Горчицать корянензон эса корянень шяярьнятне
6.47.1
Кда сяземс растениять коряненц шяярьнянзон, сон юмайарай.
Вов мес растениятнень лия вастс озафнемстост, кепотьксонди, парникса и переса, эряви ваномс сянь мельге,
штоба аф сяземс корянень шяярьнятнень.
6.48.1
Растенияса лама корянда.
Но сядонга лама коряньца корянень шяярьняда.
Тянь вельде растениясь модаста сяда лама шокшенды ведьта и эзонза солаф питательнай салда.
6.49.1
Но сяс, мес модаса питательней салда кржа, тя почвати эряви тиендемс удобрения, путнемс эзонза питательнай салхт.
6.50.1
Цебярьста урядазь и удобрениянь тиезь кеподьсаськ паксяньконь урожайснон!
6.51.1
Растениятнень пиже лопасна.
6.52.1
Кие кепотьф мяльса изь ванонда ниже паксять лангс, панжи пиже луга лангс, лопанзон мархта увнай пиже вирь лангс!
Но сембе ли содасазь, мес пижет растениятнень лопасна?
6.53.1
Опыт.
Сяфтяма почва мархта сёвонень кафта сяканят и видетяма эзонза кодамовок растениянь видьмот, кепотьксонди, снавонь или пинемонь.
Фкя сяканять арафтсаськ шить каршес, а омбоцеть путсаськ шобда вастс, коса аф уленди ши Еалда.
6.54.1
Аф лама шида меле минь няйсаськ, што кафцьке сяканятнень эзда видьмотне лиссть и эздост виензасть од растеният.
Но конашкава аф фкат ня растениятне!
(63 рис.).
6.55.1
63 рис. Растеният; шобда вастса касфсь (кержи ширеса) и валда вастса касфсь (види ширеса).
6.56.1
Шить каршеса касф растениясь пиже.
А ся растениясь, конац кассь шобда вастса, кувака, лофтана-тюжя, пиже цвет эсонза ёфси аш.
Тяста лисенди, што растениятне пижелготкшнихть аньцек валда вастова.
Пижелгодыхть жа растениятне сяс, мес валда вастса синь эсост тиендеви пижеста архты вещества — хлорофилл.
<pgNo>79</pgNo>
Вов мес растениятнень лопасна улендихть пижет.
6.57.1
Пиже растениятне — шить иденза.
Шифтома синь аф эрявихть.
Тянь содасы эрь земледелецсь.
Сясы сон аф кармай касфнема пиже растеният стама вастса, коса аф уленди ши.
Тоса сёрось аф шачи.
Сембе содасазь, што ши валдфтома пиже растр-
ниятне аф эрявихть.
Но мезенди эряви пиже растениятненди ши валдсь, сидеста тянь аф содасазь.
6.58.1
Сядошка кизода тяда инголе ульсь муф, што растениясь прянц трясы аф аньцек почвать эзда, но кожфстонга; ульсь муф, што пиже растениятне кожфета сявондихть питаниянди углекислай газ; и синь ся газть сявондьсазь аньцек валда вастса.
6.59.1
Ведть и эсонза солафтф питательнай салхнень растениясь корянензон мархта получандакшнесыне почваста.
Углекислай газгь жа
растеииясь кожфста получандакшнесы лопаса.
Улекислай газть и ведть эзда, растениятнень пиже лопасост валда вастса, тиендеви питательнай вещества—крахмал.
Вов мес пиже растениятненди эряви валда.
6.60.1
Кодапт улендихть разнай растениятнень стебельсна.
6.61.1
Сембе растениятнень, конат касондыхть природаса, улихть кода явомс колма оцю группава: тишень растеният, кустарникт и шуфтт.

<pgNo>80</pgNo>
6.62.1

 [a] Тишень раетениятне, или видеста тишетне лият сянь пяльде, што синь сембонь ляпе тишенне стебельсна.
Кустарникнень И шуфттнень жа калгода деревянистай стебельсна.
6.63.1
Но мезень пяльде лиякс ащихть шуфттнень коряс кустарникне?
Кда тинь варжаксттада кодамовок шуфта лангс, кепотьксонди, пяшеть, келуть лангс, то тинь няйсасть, што синьаньцекфкяглавнайстебельсна — стволсна, конанц эзда тушендыхть таратт.
Кустарникнень жа, кепотьксонди, кальнятнень, пяштелксть, тяфтама стебельсна
аш, синь стебельсна коряньцтост тушендыхть пучококс.
Вов стволснон ащемаснон коряс и содсесазь кустарникнень шуфттнень эзда.
6.64.1
Ламонц растениятнень стебельсна ащи видеста.
Но кона-кона растениятнень стебельсна пяльневихть и ацсевихть модать ланга.
Кепотьксонди ияльневи стебелец фа-
сольть, комлять.
Синь стебельсна кувакат и слабайхть.
Тяфтама стебельсь ашкоряви кодамовок кеме нежедьксонь лангс и лихнесыне валдти лопанзон.
Ацсевихть стебельсна, кепотьксонди, куярхнень.
Нят стама жа кувака и слабай стебельхть, но синь ацсевихть модать ланга.
6.65.1
Велень хозяйстваса пяльневи стебелень мархта растениятненди, кепотьксонди, фасольти, паньденятнень эзга стяфневихть шуфтонь неженят.
Модать ланга ацави стебелень мархта растениятнень жа, кепотьксонди, куярть озафнесазь сяда ичкози фкя-фкянь эзда, штоба улель кода ацавомс синь стебельснонды.
6.66.1
Стебельхне кирнесазь эсь лангсост лопатнень и лихнесазь синь валдть каршес.
Но стебельхнень растенияти ули лия значениясновок.
Штоба тянь содамс, тихтяма тяфтама опыт.
6.67.1
Опыт.
Слеканяс или стаканц каятама ведь мархта шовордаф аф лама чернила и путтма эзонза лопа мархта тараткя.
6.68.1
Омбоце шиня таргасаськ тараткять черниласта и кярсаськ сонь кувалмос и турке.
Няеви, кода архтовсь етебельсь якстерь черниласа.
Якстерьгодсть лопать еаннянзовок.
6.69.1
Тя опытсь няфнесы, што корягтнень эзда етебельть эзга лопатненди куценди ведсь и эсонза еолаф салхне, конатнень растениятне эсь коряньцнон вельде шокшендсазь почваста.

<pgNo>81</pgNo>

6.70.1
 [a] Растениягнень мархта ведень шиньфтамась.
6.71.1
Почваста шокшендови салхне лядондыхть растенияти.
Минь синь няендьсаськ эста, мзярда плхнесаськ растениять.
Плхтамда меле ляткшни кулуфне и улихть минеральнай салхт.
Ведьта жа, конанц растениясь сявондьсы модаста, ляткшни растенияти ияк кржа.
Лама ведьта шиньфнихть растениять лопанза.
Растенияса ведень шиньфтамать ули кода няемс тяфтама опытста.
6.72.1
Опыт.
Лопа мархта аф оцю тараткя путтама ведь мархта пробиркас.
{opt}Ведть лангс каятама вайнь слой, штоба афоль шиньфта ведсь.
Приметасаськ куване ащи пробиркаса ведсь.
Шида-кафтта меле няеви, кода кирсь пробиркаса ведть серец.
Тя лисенди сяс, мес растениясь шокшенды ведь и шиньфнесы сонь эсь лопанзон мархта.
6.73.1
Растениятне шиньфтайхть ведьта пяк лама.
Культурнай растениятнень мархта висцок пяк лама шиньфнихть ведьта и сор тишетневок и тянь вельде косьфнесазь поч-
вать.
Сясы коськть каршес тюремста пяк оцю значенияц сор тишетнень каршес тюремать.
6.74.1
Панчфнень, насекомайхнень и вармать колга.
6.75.1
Вишнянь панжи садса.
6.76.1
Вишнякссь панжи тунда.
Нинге штада, лопафтома вишняксонь тараттнень лангса лама панчфта.
Нят минь садсонк тундань васенце панчфне.
Панчфнень вельхксса панчфста панчфс увназь лиендихть мешне.

<pgNo>82</pgNo>

6.77.1
Сястяма вишнянь фкя панчф и ванцаськ, кода сои тиф (64 рис.).
6.78.1
64 рис. Вишнянь панчфсь кярфста (касфтф).
6.79.1
Васендакиге шарфнихть эсь лангозост мяль панчфть акша лепестоконянза.
Лепестоконяда вете, марса синь тиендихть венчик.
6.80.1
Варжаксттама панчфкять потмозонза.
Тоста минь няйхтяма лама тычинкада.
Эрь тычинкась ащи сюреняста, конань вярде песонза ащи тюжя пыльник.
Тя пыльникса кенерькшни пяк мелкай пыльца.
Мзярда пыльцась кенери, пыльниксь лопии и пыльцась эздонза пяярькшни.
Панчфть кучкасонза няеви пестик.
Вишнянь панчфса пестикта фкя.
Пестикть алулце пяльксоц келептьф.
Тя завязсь.
Завязть эзда вяри касы столбиконя,
.конань прясонза ули рыльца.
6.81.1
Кда минь тяни панчфкять ванцаськ
алулда, минь няйхтяма мелкай пиже лопанят.
Нят чашелистикт.
Чашелистикта вете.
Синь марса тиендихть чашечка, конац таваткшнесы панчфть уша ширде.
6.82.1
Тяни минь содасаськ, кода тиф вишнять панчфоц.
Но месендихть панчфнень лангса мешне, конада пяк лама лиенди вишнянь садса?
6.83.1
Вишнянь акша панчфне мешнень мяльснон привлекают сяс, мес синь панчфснон эса ули ламбама сок.
Вов тя ламбама сокть инкса и лиендихть мешне
панчфнень лангс.
6.84.1
Но панчфнень лангс мешнень лиенде-
м е ш с ь л и е н д и панчфть лангс ламбама соконкса, соньпонав тельцазонза педенди пыльникста пяяри
масна полезнай растениятиге.
Мзярда
пыльца.
Мзярда жа мешсь лии лия панчф лангс, то эзонза петьф пыльцать каннесы тя панчфть пестиконц рыльцанцты.
Тяфта мешне фкя панчфть лангета омбоце панчфть лангс каннесазь пыльцать.
Тяфта мешнень вельде тиендеви вишнянь панчфнень опылениясна.
Аньцек панчфть опылениядонза меле завязьста и кармай виензама еембонди лац еодаф вишнянь плодсь, конац кенерькшни
кизоть кучкастонза.

<pgNo>83</pgNo>
6.85.1
 [a] Панжи розь паксяса.
6.86.1
Розсь панжи кизонда.
Розть панчфонц венчикоц аш (65 рис.).
Сон ащи аньцек пиже вельде чешуйкаста, колма тычинкаста и кафта перистай рыльца мархта пестикста.
6.87.1
65 рис. Розень панчфсь (касфтф).
6.88.1
Панжи розь паксять вельхксса тинь ни аф няйхтяда панчфста-панчфс лиенди мешт.
Кода жа канневи розть пыльцац фкя панчфста омбоце панчфть лангс?
6.89.1
Моледа кизонда паксяв, коса панжи розсь и лацкас ванода.
Паксять вельхксста тинь няйхтяда тюжя пыльцань туцяня.
Нят розень пыльцатне.
Вармась синь уфсесыне лопатьф пыльникста и каннесыне панчфста панчфс.
Розсь, кода лама и лия растениятневок, конатнень аш венчиксна, опылиндакшневи вармать вельде.
6.90.1
Аньцек опыленияда меле розень завязьстакармай виензама видьме, конанц минь карматама кочкамонза кизоть кучкастонза.
6.91.1
Культурнай растениятнень развитиясна.
6.92.1
Ламосна минь культурней растенияньконь, конатнень тунда видьсесазь паксяса или переса, сяка кизонда синь панжихть и каннихть плодт и видьмот.
Тяфтапт, кепотьксонди, пинемсь, сурось, иляназсь, снавсь, редиссь и лиятне.
Эсь развитияснон сембе ня растениятне мольсазь видьмоста видьмос фкя кизонь пингова и сянкса мярьгондихть
фкя-кизонь растеният.
6.93.1
Лия растениятне, кода, кепотьксонди, якстеряпссь, ряпссь,
пурьхкясь, эсь развитияснон видьмоста видьмос ётнесазь кафта кизос.
Васенце кизонда синь эздост тиендеви эчке корянь, и лопа мархта нюрьхкяня стебель.
Аньцек омбоце кизоня синь панжихть и эздост тиевихть плодт и видьмот.
Сембе тяфтама растениятненди мярьгихть кафта кизонь растеният.
6.94.1
И, мекпяли, улендихть растеният, кода, кепотьксонди, марьлюфне, грушатне, конат ушедыхть панжема аньцек 5 — 6 кизода меле, а лиястаи нинге сяда позна.
Тяда меле синь панжихть эрь кизоста, сембе эрямаснон пингста, иканнихть плодт.
Тяфтама растениятнендимярьгихть лама
кизонь растеният.
6.95.1
Минь культурнай растенияньконь, кода, кепотьксонди,
тозерть, кунаркиге явондсазь кафтова: яровойкс и озимойкс.
Яровой тозерть видьсесазь тунда, и сяка кизонда сон нолдай коласт, панжи и канды плодт.
Озимой тозертьвидьсесазь сёксенда.
<pgNo>84</pgNo>
Но сёксенда сон нолдай аньцек кустонят.
Аньцек омбоце кизоня, сяда меле, мзярда сон ётафтеы тялоть ловть ала, тя тозерсь колосиндай, панжи и канды плод.
И кда озимой тозерть видёмс тунда, то сон кармай колосиндама, панжема и плодонь каннема стане жа омбоце кизоня.
6.96.1
Но растениять развитиянц можна нолдамс стане, кода эряви тейнек.
Кепотьксонди, кда озимой тозерть видьмонзон слегка лисьфтемс, а сяльде синь кирдемс 40—50 ши
якшамса (2° температураса), то тунда видеф видьмотнень эзда развивандайхть етама растеният, конат кенерлхть сяка жа кизонда.
Растенияиь тяфтаие развивандама способть тиезе академик Т. Д. Лысенко и мярьгихть тя способти яровизация.
6.97.1
Сяда тов няевсь, што яровизировандамс мэжна и яровой тозерть.
Сонь видьмонзон слегка лисьфнесазь, а сяльде синь кирьнесазь 7—15-шка ши кельме вастса (5—10°-шкань пингста).
Яровизированнай видьмотнень эзда касондыхть растеният, конат кенерихть несколька шида сяда рана, а главнайсь ся, што синь максыхть оцю урожай.
Союзсонк яровой тозерхнень яровизациясна максеихть средняйста эрь гектарста пцтай 1/2 центнер прибавка.
Сяс мес тяни яровой тозерхнень яровизациясна ётафневи
10-шка миллион гектаронь площадьса, то можна лувомс, мзяра дополнительнай урожайда максы сон минь етрананьконди.
6.98.1
Яровизациясь — советскяй наукать и минь сельско-хозяйственнай практиканьконь инь крупнай достиженияснон ёткста фкясь.
Сон тейнек максси возможность управляндамс растениятнень развитияснон мархта стане, кода эряви минь хозяйственнай целеньконди.
7.1.1
VI. ШУМБРА ШИТЬ ВАНФТОМАЦ.
7.2.1
Школаса работамась и ваймамась.
Класса чистотась и порядкась арсихть васенце условиякс шумбра шинь ванфтомаса и цебярьста тонафнемаса.
7.3.1
Мзярда классь рдазу и пулю, кожфсонга лама пульда.
7.4.1
Минь тарксесаськ ваймоньконь тя кожфть эса и висцок кожфть мархта потмозонк нилендьсаськ иульть.
Пульсь повонды минь тевлавозонк.

<pgNo>85</pgNo>
7.5.1
Пульса всегда улендихть микробат.
Нят — ёмладонга-ёмла живой существат, конат тяфтак ванозь аф няевихть.
7.6.1
Синь эздост лама пулю кожфса.
Мзярда минь нилендьсаськ пулю кожфть, микробатне повондыхть минь тевлавозонк.
Синь ётксост улихть стаптка, конат тиендихть урма — тевлавонь туберкулёз, или кода корхтайхть, чахотка.
Туберкулёзса кулси лама ломаньда.
7.7.1
Сясы, штоба аф нилендемс пулю кожфть, эряви класса обязательна кирдемс чистай кожф: сяда сидеста панчсемс класса форточкать, а кда ули кода, то вальмятьке.
Панчф форточкава или вальмава лисенди пулю гастяф кожфсь, и сувси чистай свежай кожф.
7.8.1
Класса работамста эряви правильнайста ащемс.
7.9.1
Ламоц тонафнихне аф лац ащихть озада шрать или партать ваксса.
Ащихть горбонгодозь, мяндевозь.
И кда синь кармайхть тяфта ащема всегда, то синь кичкоргодыхть копорьсна и тя кичкоргодомась лияста ляткшни куломозост.
7.10.1
Эряви тонадомс видеста ащема, штоба аф кичкорготкшнемс и аф сутулайготкшнемс.
7.11.1
Лувомста и сёрмадомста кой-кона тонафнихне ащихть озада книгать или тетрадкать вельхксса ияк комазь.
Кда синь тяфта кармайхть ащекшнема всегда, то синь гастявихть сельмосна.
Синь кармайхть улема близорукайхть и кальдявста няихть ичкози.
7.12.1
{opt}Работамста эряви ащемс стане, штоба валдсь афоль прашенда видеста сельмозонт и штоба лац улель валдоптф ся книгась, конань тинь лувсасть, или тетрадсь, конанцты тинь сёрматтада.
Кда пяк валдсь прашенды видеста сельмозонт, то тянь эзда гастьсевихть сельмонте.
Кда валдсь ащи фталонт, то тинь пряньтень цильфоц прашенды книгать или тетрадть лангс.
Кда жа валдсь ащи види ширеса, то тетрадезонт, конанцты тинь сёрматкшнетяда, прашенды цильфсь кядентень эзда.
Работамста сяда пара ащемс стане, штоба валдсь улель кержи кядь ширеса.
7.13.1
Тейнек правильнайста эряви аф аньцек работамс, но правильнайста ваймосемс.
Класса пяк кувать ащемда меле пяк пара ётафтомс физкультминутка, лиякс мярьгомс тиемс аф лама физическяй упражненият вальмять панжадоста кирдезь.
Тя пяк свежайгофты и бодрайгофты.

<pgNo>86</pgNo>
7.14.1
Переменаста эряви ваймамс.
Переменаста сембода цебярь ваймамась — тяпрогулкась исвежайкожфса налхксематне.
Тяда меле сяда лац моли тонафнемась.
7.15.1
Кудса работамась и ваймамась.
7.16.1
Чистотась и иорядкась эрявихть кудсонга.
Эряви лацкас ваномс сянь мельге, штоба кудса афоль уль аф пуль, аф рдаз, штоба сембе вастсь улель чистай.
Комнатаса эряви кирдемс чистай кожф, чистай кожф комнатав эряви нолямс сембода пяк шобдава удомда меле и илять мадомда инголе.
Кудстотненди эряви азондомс, кда синь аф содасазь, мезенди эряви комнатав нолямс чистай кожф.
7.17.1
Аф пара, мзярда кудса ёряфт вещат, книгат, тетратть.
{!}[!]Кудса эстейть эряви тиемс рабочай уженя, конаса улель кода кирдемс тонафнемань сембе принадлежносттнень и коса ба улель кода аноклакшнемс куду максф урокнень.
7.18.1
Кудса эряви аф аньцек аноклакшнемс урокт и вийс коря работакшнемс кудонь тевса, но эряви обязательна ваймосемска.
Сембода цебярь ваймамась — тя чистай кожфса налхксемась и чистай кожфка якамась.
А тялонда, тяда башка, цебярь ваймаманди арси спортсь: эйнь пандсь, нурдонятне, канёкне, соксне.
7.19.1
Эрь шиня обязательна кафтошка част эряви улемс чиСтай кожфса.
Штоба аф простудиидавомс, аф эряви пяк кутандакшнемс, а телаце валом-валом эряви календакшнемс.
Илять эрявикс пингста эряви мадомс.
Тинь кизоеонт иттненди еуткати эряви удомс аф 10 частта кржа.
7.20.1
Рабочайхнень проиЗводстваса работамасна и ваймамасна.
7.21.1
Ингольдень пингонь оцязоронь Россияса, мзярда фабрикатне и завоттне ульсть капиталисттнень кядьса, рабочайхне работакшнесть кемонень-кемгафтувонь частт шити.
Капнталист-азорхне эксплоатировандакшнезь рабочайхнень.
Синь старандасть аньцек сянь инкса, штоба сяда лама сявомс рабочайхнень эзда прибыльда.
Рабочайхнень шумбра шиснон ванфтоманкса синь ёфси исть пичетькшне.
7.22.1
Кодак аньцек фабрикатне и завоттне ётасть Советскяй государствать кядьс, советскяй властсь тись кафкса частонь работама ши.
Тяниень пингста ламоц фабрикатненьи завоттнень эзга шити работайхть аньцек сисем частт, а вреднай ироизводстватнень эзга—нльне кота частт.
<pgNo>87</pgNo>
Минь фабриканьконь и заводоньконь эзга пяк заботендайхть рабочайхнень шумбра шиснон ванфтоманц инкса.
7.23.1
{opt}Васендакиге заботендайхть сянь инкса, штоба улель сяда чистай производстваса.
Сембода пяк вятихть тюрема пульть каршес.
Ламоц фабрикатнень эзга, кепотьксонди, текстильнайхнень эзга, уленди нинге стамка производственнай пуль.
Тя пульсь тиендеви работамста.
Сясы машинатнень и станокнень маласа, коса тиендеви тя пульсь, тиендевихть пылесост, штоба пульсь афоль повонда кожфти и рабочайхнень тевлавснонды.
7.24.1
Штоба чистайгофтомс и свежайгофтомс кожфть, тиендихть вентиляцият.
Тиендевихть стама трубат, конатнень эзга гастяф и пулю кожфсь тарксеви уша шири, а чистай и свежай кожфсь сувси помещенияв.
7.25.1
Фабрикатнень и завоттнень эзга машинатнень и станокнень тейста пелькс васттнень персесазь футлярса, решоткаса, штоба рабочайхне случайна афольхть пов машинатненди.
7.26.1
Фабрикатнень и завоттнень эзга стане жа ваныхть сянь мельге, штоба лац валдопневоль помещениясь.
Штоба светсь афоль прашенда рабочайхнень видеста сельмозост и тяка пингть, штоба рабочайти перьф-пяльде вастсь улель цебярьста валдоптф.
Тяфта ванфневихть рабочайхнень сельмосна.
7.27.1
Работама пингста фабрикава и заводга тиендевихть ваймама пинкт.
Тиендевихть обедонь оцю перерыфт, конань пингста рабочайхне ярхцсихть фабричнай или заводской столовайса.
Рабочайнь общественнай питаниясь минцонк эрь кизоня сембе сяда и сяда цебярьгофневи.
7.28.1
Эрь фабрикаса, эрь заводса улихть врачебнай пунктт, коса рабочайхненди макссеви медицинскяй помощь.
7.29.1
Микробатне — заразнай урмань возбудительхне.
7.30.1
Лама пингонь ётамс ломаттне изезь содсе, мезьста улендихть заразнай урматне.
Ингольдень пингть заразнай урмаса ламоль сярятькшнида ни.
Миллиотт ломатть кулсесть лифксонь, холерань, чумань эпидемиятнень пингста.
{cont}Эпидемиятнень эзда шамондсть целай ошт, велет.
А вдь тяни миньцонк лифкссь, холерась, чумась улендихть пяк шуроста.
<pgNo>88</pgNo>
Минь тяни содасаськ мезьста улендихть заразнай урматне и кода каршезост эряви тюремс.
7.31.1
Учёнайхне содазь, што заразнай урматне улендихть микробаста.
Микробатне — нят пяк ёмла живой существанят, конат тяфтак ванозь аф няевихть.
Синь сяшкава ёмлат, што ведень фкя путьксса эздост уленди сядот миллиоТт микроба (66, 67 рис.).
7.32.1
66 рис. Микроскоп ала брюшной тифонь микробатне (пяк касфста).
7.33.1
67 рис. Микроскоп ала холерань микробатне (пяк касфста).
7.34.1
Микробатнень колга минь кармаме содама аньцек сяда меле, мзярда ульсь изобретёнай микроскопсь (68 рис.).
Тя стама прибор, конань
вельде ули кода ванондомс пяк ёмла предметтнень.
Сон пяк касфни—ЮОО-ксть и сяда ламоксть.
7.35.1
68 рис. Микроскопсь.
ОКУЛЯРСЬ, ТРУБКАСЬ, РЕВОЛЬВЕРСЬ, ОБЪЕКТИВСЬ, ШРАНЯСЬ,
ВАНОМАСЬ, ОЦЮ ВИНТСЬ, ЁМЛА ВИНТСЬ, ШТАТИВСЬ, ПИЛЬГОНЯСЬ
7.36.1
Микробада лама пулю кожфса, рдазу ведьса и рдазса.
Мзярда микробатне повондыхть ломанть теланцты, синь тиендихть урмат.
Тяфта тифонь микробатне тиендихть тифонь урма, туберкулёзонь микробатне тиендихть туберкулёз урма.
7.37.1
Урмань тии микробатне — нят минь пяк пелькс врагоньке, конатнень каршес тейнек эряви тюремс, штоба ванфтомс пря заразнай урматнень эзда.

<pgNo>89</pgNo>
7.38.1
Урмань тиенди микробатне ломанть телас повондыхть пулю кожфть мархта, рдазу ведть мархта, видеста азомс сембе рдаснень мархта.
Сясы, штоба ванфтомс пря заразнай урматнень эзда, эряви сембе вастть кирдемс чистайста.
Тя васенце условиясь.
7.39.1
Минь перьфканк улихть туберкулёзса (чахоткаса) сярядихть.
Тяфтама сярядить аксорксоц тейнек арси пяк пельксокс, сонь эсонза пульхкихть миллиотт туберкулёзонь микробат.
Аксоркссь коськонди, но микробатне ляткшнихть живойста.
Пульть мархта синь кепсихть кожфти и пулю кожфть мархта повондыхть минь тевлавозонк.
Тяфта сидеста урмаськоткшнихть туберкулёзса.
7.40.1
Ломанць васенда эсь прянц сярядикс аф марясы.
Но сяльде сон ушеткшни коськома.
И кда аф пчкафтомс, тя
урмать эзда ломанць кулси.
7.41.1
Сясы, штоба ванфтомс пря туберкулёзть эзда, эряви ваномс чистай шить мельге, эряви ваномс сянь мельге, штоба афольхть сельгонде тияксти; сяда сидеста чистайгофнемс комнатаста кожфть; сяда ламос улендемс чистай кожфса и шить каршеса.
Шись шавондсыне микробатнень.
7.42.1
Кизонда иттне и взрослайхневок сидеста сярятькшнихть дизентерияса — вер мархта поносса.
Дизентериянь микробатне сюлотненди повондыхть рдазу ведть мархта или рдазу ярхцамбяльть мархта, кепотьксонди, рдазу имеж мархта и рдазу овощень мархта.
Ломанць урмаськоткшни
дизентерияса.
Сонь виензон машфнесыне вер мархта поноссь.
7.43.1
Дизентерияда ванфтомс пря аф стака.
Аф эряви симондемс рдазу ведьта.
Аф эряви симондемс апак лакафтт ведьта.
Аф эряви ярхцсемс апак штак имежда и овощта.
Ярхцамда инголе шнимат кяттне.
Ярхцамс, симондемс эряви башка кядьгста.
7.44.1
Религиознай ломаттне сидеста урмаськоткшнихть заразнай урмаса и урмаськофнесазь лиятненьге религиознай обрядонь тиемста.
Церкавса шумбра ломаттне и сярядихне палсесазь фкя-фкянь мельге сяка жа образть или крёзть.
«Причащандамста» шумбра и сяояди ломаттне сявондьсазь кургозост сяка жа куцюнять.
Оцюшиста шумбра и сяряди ломаттне фкя-фкянь мархта «христосовандайхть», лиякс
мярьгомс, палсихть.
Тя пингста синь и заразиндакшнихть.
7.45.1
Эряви азонкшнемс, конашкава пелькс шумбра шититиендихть религиознай обряттне.
<pgNo>90</pgNo>
Религиознай ня обряттне молихть наукать — гигиенать каршес, синьащихть заразнай урмань канникс, и синь каршезост эряви вишкста тюремс.
7.46.1
Заразнай урмань канни насекомайхне.
7.47.1
Кона-кона насекомайхне вастста-вастс каннесазь микробатнень и урмаськофнесамазь минь заразнай урмаса.
Нят стама насекомайхть, конат сидеста эрсихть или аф чистоилотнай ломанть теланц лангса, или сонь эряма
кудсонза, или сонь маласонза.
Ня насекомайхне—каруфне, ситне, сяськне.
7.48.1
Каруфне (69 рис.) лиендихть сембе вастова.
Эсь нярьсост, лапкасост синь каннихть урмань тиенди
микробат.
Ламонц заразнай урматнень,
кода дизентериять, брюшной тифть, холерать каннесазь
каруфне.
7.49.1
69 рис. Комнатань карусь и сонь личинкац.
7.50.1
Эряви тюремс каруфнень каршес.
Аф эряви кирдемс назём и сорхт кудть маласа, сяс мес тоса раштайхть каруфне.
Каруфне эрявихть маштомс комнатастонга.
Ярхцама иродуктатне эрявихть таваткшнемс.
Шра (моркш) лангса аф эрявихть кадондомс пищань ляткст.
7.51.1
Пелькс враг эряй аф чистай ломанть теласонза.
Тя — сись (70 рис.).
Сись каннесы сыпной тифть.
7.52.1
70 рис. Сись.
7.53.1
Сись потяй сяряди ломанть вердонза, сяльде сон ётай шумбра ломанть лангс и сускондсы.
Тя пиигть шумбра ломанть верозонза повонды сыпной тифонь микроба и сон урмаськоткшни сыпной тифса.

<pgNo>91</pgNo>
7.54.1
Пряце эряви кирдемс чистайста: сидеста шнимс пряце, и якамс баняв, сидеста полафнемат щапне.
7.55.1
Ломанти стане жа пельксокс арси маштыксонь (малярийнай) сяськсь (71 рис.).
Сяряди ломанть сускомдонза меле, а сяльде шумбра ломанть сускомста, сон каннесы маштыксть.
7.56.1
71 рис. Тяфтамка сяське. Маштыксонь сяське. Синь улихть кода содамс ащемаснон коряс.
7.57.1
Маштыкссь сембода пяк уленди шяй вастова, сяськне размножандакшнихть афшуди ведь вастова.
Маштыксонь сяськнень каршес тюреманкса косьфнесазь шяйхнень, валондсазь синь нефтаса, штоба эсост юмальхть-аральхть сяськонь личинкатне.
7.58.1
Но насекомайхнень и синь кодямост живой существатнень ёткса улихть и стаптка, конат синць тиендихть заразнай урмат.
Тяфтамкс арси китнемань (чесоточнай) пяк ёмла клещсь (72 рис.).
7.59.1
72 рис. Китьнемань ауденць.
7.60.1
Сон сувси ломанть кедезонза и урмаськофнесы сонь, китьнемаса.
Китьнемада пря ванфтомс аф стака.
Аф эряви токсемс и шумбрандакшнемс китьнемаса сяряди ломанть мархта.
7.61.1
Кизонда ваймамась.
7.62.1
Школаса шумордакшневихть тонафнемань занятиятне и тонафнихнень нолясазь кизонь каникулс.
Конашкава пара кизонда!
Кизоньберьф ули кода ваймамс и кемокстамс эсь шумбра шицень.
7.63.1
Мезське тяфта шумора шицень аф кемокснесы, кода чистай и свежай кожфсь.
Эряви сяда ламняс ащекшнемс кожфса, пиже растениятнень ёткса, коса аш пуль, аш микробат.
7.64.1
Кизонда пара тиендемс прогулкат вири, паксяв, ляй лангс, эрьхке лангс.
Чистай кожфса пара организовандакшнемс кодама повсь налхксемат.
7.65.1
Кизонда пара работамс велень хозяйствасонга: садса, переса, цветникса.
Чистай кожфса работамась кемокснесы ломанть шумбра шинц.
Но иттненди аф эряви работамс шить самай пси пингстонза.
Сяда пара работамс шобдава и илять, мзярда аф сяшкава пси шись.

<pgNo>92</pgNo>
7.66.1
Кизонда полезна эшлякшнеме; ведсь кемокснесы шумбра шить.
Но эшлякшнемс эряви правильнайста.
Ули кода эшлякшнемс шити кафксть, сяда пара эшлякшнемс илять и шобдава.
Ведьса эряви ащекшнемс аф кемонь, кеветия минутта ламос.
7.67.1
Эшлякшнемста эряви тонафнемс уендема, сяс мес уендемста сяда виензакшнихть пукшетне и кемоксневи организмаце.
7.68.1
Минь теланьконди оцю польза максси шись.
Но и шить каршесонга эряви эжендемс правильнайста.
Ламос шить каршеса ащекшнемс, кода тиендихть кона-кона иттне, аф аньцек вредна, но нльне пелькс.
Ламос ащемста ули кода пидемс телацень.
Шить каршеса аф лама минутада ащемда меле эряви ащемс эшкс вастса, а сяльде эшлямс.
Аньцек тяфтама шинь ваннатне улихть полезнайхть.
7.69.1
Кизонданга эряви вятемс шинь правильней режим.
Шобдава эрявикс пингста стякшнемс, правильнайста ярхцсемс и эрявикс пингста мадондомс удома.
7.70.1
Правильнай режимсь — шумрба шинь ванфтомань и кемокстамань инь эрявикс условиясь.
7.71.1
Когда Советскяй властсь заботендай трудящайхнень и синь идьснон шумбра шиснон инкса.
7.72.1
Кизонберф, сембода пяк кизонда, СССР-са сядот тёжятть рабочай тушендыхть ваймама куттненди ваймама и шумбра шиснон кемокстама, санаториятненди пчкама.
Ваймама куттне и санаториятне миньцонк сидеста организовандакшнефт бывшай баяронь кудгаикурортова, конатнень мархтаинголипользовандакшнестьтевфтомаэряй буржуйхне.
Рабочайхненди аф ваймама кутт, аф санаторият революциять самс ашельхть, да ашель коста тейст улемс, сяс мес капиталисттне исть заботендакшне рабочайхнень шумбра шиснон инкса.
Рабочайхненди ваймама куттне и
санаториятне — тя Великай Октябрьскяй социалистическяй революциять достиженияц.
7.73.1
Лама сядот тёжятть школьник и пионер тушендыхть кизонда ваймама и шумбра шиснон кемокстама пионерскяй лагерьга и велева.
Вожатайть руководстванц ала и врачть ванондоманц пингста пионерскяй лагерьса организовандакшневи шинь правильнай режим: ваймама, спорт,
тонафнема, работама, ярхцама и удома.

<pgNo>93</pgNo>
7.74.1
Ошу ляткшни иттненди тиендевихть идень площаткат, коса иттне организовандакшнихть налхксемат, спорт, занятият, работа.
7.75.1
Ваймаф и окрепшай иттне сёксенда меки мртцихть школав тонафнема.
Капиталисттне мзярдонга исть заботенда трудящайхнень идьснон шумбра шиснон инкса.
7.76.1
Аньцек советскяй властсь заботендай трудящайхнень и синь идьснон шумбра шиснон инкса.
Вдь советскяй властсь — тя трудовой народонь власть.

<pgNo>94</pgNo>
8.1.1
 [a] Приложения
8.2.1
МЕЗЕ ЭРЯВИ КОЧКАМС ШКОЛАСА РАБОТАМАНДИ.
8.3.1
I. «Почвась и полезнай ископаемайхне» разделпгь коряс.
8.4.1
1.
Кочкамс почвань образецш.
Тянкса эряви шувомс крхка лотконя паксяса, переса или вирьса.
Сявомс почвань образецт аф фкя крхкалмонь вастса и ашкодомс синь газетань кагодса.
Сяльде косьфтамс почвать кожфса.
Косьфтаф почвать путомс сардонянь шава коробканяс или кардонцта тиф стамка коробканяс (цебярь, кда тиемс глянцеконь вельхкскат).
Коробканятнень лангс петфтамс кагодкат, конатнень лангс тяштьф коста сявф почвась.
8.5.1
2.
Кочкамс сёвонень и шуваронь образецш.
Кочкамс тинь вастсонт васьфневи аф фкя еортонь сёвонь (якстерь сёвонь, акша сёвонь и лият).
Интересна кочкамс сёвонень етама образецт, конаста аноклакшнихть кодама повсь изделият (кирпицень сёвонь, гончарнай, фарфоровай).
Тяфта жа кочкамс аф фкянь кодяма шувар (мелкай шувар, крупнай шувар).
Сёвонень и шуваронь образецнень кожфса косьфтамдост меле путость коробканяс.
Коробканятнень лангс петфтада сёрматф лем мархта этикеткат.
8.6.1
3.
Кочкамс гранишонь образецш.
Гранитонь кефнень улихть кода васьфнемс паксяса, шоссейнай ки крайге.
Гранитть тёждя содамс, кда ваномс одс лазф вастонц.
Тянкса гранитсь эряви тапамс молаткаса.
Сембода сидеста васьфневи еерай и якстерь гранит.
Интересна кочкамс ерады гранитонь образецт.
Гранптоньаф фкя образецста
тиеда коллекция.
8.7.1
4.
Кочкамс сёвоньцша и шуварсша шиф изделиянь аф фкянь кодяма образецш, кепотьксонди, аф фкянь кодяма кирпицт, гоичарнай аф фкянь кодяма изделият, глянцеконь и фарфоровай изделиянь образецт.

<pgNo>95</pgNo>
Тиемс тяфтама темань коряс коллекция: «Мезе тиендихть сёвоньцта и шуварста».
8.8.1
5.
Кочкамс известняконь образецт.
{!}[!]Пара улель кочкамс аф фкакс плотнай известнякт (плотнайхть и парганат), разнай цветса известнякт (серайхть, акшет, розовайхть и лият).
Интересна мумс рака кудняву известняк.
Тяфтама известняксь ащи рака кудняста, конат няевихть тяфтак ванозьге.
Мумс мраморонь образецт.
Тиемс известняконь коллекция.
8.9.1
6.
Кочкамс известень и цементонь образецт.
Гашёнай и негашёнай известь, а стане жа цемент ули кода мумс постройкаста.
Тяка пингть эряви мяляфтомс, што известсь — едкай вещества.
И сонь мархтонза эряви работамс прянь ванфтозь.
Ня материалхне ванфтомс эрявихть глянцеконь лац пантф банкаса, или пробиркаса.
Тя коллекцияти пара тага путомс мергель.
Тя — горнай порода, конац ащи сёвоньцта и известнякста.
Цементнай завогтнень эзга мергельсь моли цементонь анокламс.
8.10.1
7.
Кочкамс минеральнай удобрениянь образецт:
калийнай салонь, фосфоритнай и аиатитовай почф, суперфосфат и лият.
Синь улихть кода сатомс совхозста или колхозста.
Ня материалхнень пара путомс пробиркас, конатненди сёрмадомс этикеткат.
Тя колекцияти пара путомс апатитонь и фосфоритонь образецт, конаста завоттнень эзга аноклакшневи суиерфосфатсь.
8.11.1
8.
Кочкамс модаста тарксеви топливань образецт: торфонь (коське), бурай уголень, каменнай уголень, антрацитонь, нефтань образецт.
Тиемс нефтаста получандакшневи продуктань коллекция: бензин, керосин, машина вадема вай, вазелин, парафин.
Ня иродуктатне эрявихть ванфтомс цебярста пантф ёмла слеканяса.
8.12.1
9.
Кочкамс кшнинь рудань образецт.
Бурай железняконь, якстерь железняконь, и магнитнай железняконь образецт.
Тиемс синь эздост коллекция.
8.13.1
10.
Кочкамс чугунонь, сталень, кшнинь образецт
и тиемс синь эздост коллекция.
Тиемс коллекция чугунцта, стальста, кшниста тиф мелкай изделияста.
8.14.1
11.
«Растениятнень эряфснаъ разделть коряс.
8.15.1
1.
Нинге тундать самс кочкамс тяка вастонь кустарникэнь и шуфтонь таратт.
Таратнень путомсведь мархта банкас школань живой уголокти.
<pgNo>96</pgNo>
Банкаста ведсь эряви колма шинь ётазь иолафнемс.
Ваномс сянь мельге, кода пайготькшнихть путькне и кода путькнень эзда виензакшнихть лопаня и панчфкя мархта тараткат.
8.16.1
2.
Рана тунданя кочкамс рана панжи кустарниконь и шуфтонь тараткат.
Тиемс синь эздост гербарий.
Тянь инкса кярсемс газетань кагодонь листт.
Кагод листтнень ёткова цебярняста путомс панчф мархта тараттнень.
Растения мархта кагод листтнень путомс вадяв кафта досканя ёткс и лангозост путомс кодамовок сталма, кепотьксонди, кефт, штоба синь люпштавольхть.
Аф лама пингта меле кагодсь летькоми, сяс мес сон сявондьсы эсь эзонза растенияста шиньфтай ведть.
Сясы летьке кагодсь ши ётазь эряви полафнемс коське кагодса, а соньцень меки косьфнемс.
8.17.1
Мзярда растениятне улихть косьфтафт, петфтамс синь кагод лангс.
Растениятнень алу петфтамс этикеткат, конатнень лангс сёрмадость: 1) растениять лемонц, 2) коста муф, 3) мзярда муф и 4) кие музе.
Тя Кармай улема тя вастстонь рана панжи кустарниконь и шуфтонь гербарий.
8.18.1
3.
Кочкамс рана, панжи тишень растеният: одавань шама, хохлатка, паксянь шюрьхкя и лият.
Шарфтоме мяль синь мода алдонь ияльксснон лангс, коза кочкафт питательнай веществань запаст.
Таргаф растениятнень валомне путость сёвонень сяканяс или жестень банкас.
Растениятне эрявихть озафтомс сяка почвать мархта, конанц лангса синь касыхть.
Ваномс «живой уголокса» ня растениятнень виензамаснон мельге.
8.19.1
4.
Кочкамс паксянь и перень растениянь видьмот, конат касфневихть тинь вастсонт.
Видьмотнень путомс пробиркас или слеканяс, конатнень лангс петфтафт тяштьф лемснон мархта каготкат.
Эряви тонадомс, штоба ланга ширеснон коряс содсемс аф фкянь кодяма культурнай растениятнень видьмоснон,
8.20.1
5.
Кочкамс етама растениянь гербарий, конатнень аф фкат коряньцна.
Культурнай растенияста ули кода сявомс тозерть или розть, енавть, а дикай растениятнень ёткса — одуванчикть, подорожникть.
8.21.1
6.
Кочкамс растениянь аф фкянь кодяма етебельнь образецт: шуфта комоль пакш (пилендамс круглай поленаста), кустарниконь тарад пакш, кодама повсь тишень растениянь етебельхт.
Мекольцетнень васенда эрявихть косьфтамс кагод лопа ёткса.
<pgNo>97</pgNo>
Тиемс тяфтама темань коллекцият: «Растениятнень стебельсна».
8.22.1
7. Кочкаме и косьфпамс растзниянь аф фкянь кодяма лопат.
Косьфтаф лопатнень эзда тиемс гербарий.
8.23.1
8.
Кочкаме и косьфтамс сяда позна панжи растениянь панчфонь канни таратт (тишень растениянь,
кустарниконь и шуфтонь).
Тиемс гербарий.
8.24.1
9.
Почва мархта сяканяс или ящике озафтомс модамарьхть, тяфтамка шурьхкянь шурьхкя прят, пурьхкя, якстеряпс, капстань сяярь.
Растениятнень модалдонь ня пялькссост кочкафт питательнай веществань запаст.
Ваномс растениять развитиянц мельге.
Аф юкстамс синь валондомаснон.
8.25.1
10.
Школаса тиемс комнатань растениянь уголоконя.
Тяфтама тевонди ули кода сявомс комнатань тяфтама растеният: традесканциять, пакор панчфть, бегониять и лиятнень.
Синь улихть кода сатомс местнай панчфонь водендама вастста.
Кизонь каникулхнень пингста ня раетениятнень улихть кода максомс комнатань растениянь кельги тонафнихненди, штоба синь ванфтолезь ня панчфнень кизоть ётамс.

<pgNo>98</pgNo>
ОГЛАВЛЕНИЯ.

 [a] Введения
98
Кода разрушается гранитсь
ОГЛАВЛЕНИЯ.
I.
ПОЧВАСЬ И ПОЛЕЗНАЙ ИСКОПАЕМАЙХНЕ.
Почвась .
.
.
.
•
Мезьста ащи почвась Перегнойсь
Сёвонць
Шуварсь
Гранитсь
Сёвонть, шуварть и гранитть народнай хозяйстваса тевс путомасна 13 Кода сёвоньцта тиендихть кирпицт — Кода сёвоньцта тиендихть кядькт 14 Кода аноклакшневи глянцексь и глянцеконь кядькне .
—
3
4 5 6 7 9
.' .
.
.
10 Кода тиендеви сёвоню сланецсь и песчаниксь .
.
.
.
12
Мезенди моли гранитсь
Известнякне
Известсь
Цементсь и бетонць
Салсь
Самосадочнай салсь
Салонь источникне
Морянь ведьста салонь получандамась Удобрениянди моли салхне
Модаста добываемай топливась
Кода тиендеви торфсь
Кода тарксеви и путневи тевс торфсь Кода тиевсь каменнай угольсь
Кода тарксесазь каменной угольть
Кода тарксесазь нефтать
Топливась СССР-нь народнай хозяйстваса
Металлхне
15
16
17 Г .
.
18 19 20 21 22 — 24 — 25 27 ЗО 32 33 34 35 36
Кшнинь рудатне
Кода тарк!.есазь кшнинь рудать
Кода рудаста получандакшнесазь чугунть, стальть и
кшнить — Сересь 38 Алюминийсь —
Свинецсь ' 39
Золотась
Металлхне СССР-нь народнай хозяйстваса —
II.
ВЕДСЬ.
Ведть колма состояниянза 42 Чнстай ли природнай ведсь 43 Кода очищают ведть пяндрать эзда — Кода очищают ведть эзонза солаф салть эзда .
.
.
.
44 Пиземсьи•ловсь .,.,..* 46 Росась и лешсь — Природаса ведть шарондомац 47 Эждемста ведть расширенияц и кельмомста сжатияц .
— Эйндамста ведть расширенияц 48 Термометрась 49 Природаса ведть работац 50
Хозяйстваса ведть вийнц тевс путомац 51
Водяной двигательхне — Минь воднай электрическяй станцияньке 52 Паровой двигательхне 53
III.
КОЖФСЬ.
Кожфсь занци васта 54 Кожфть ули сталмоц 55 Кожфсь люпшневи и упругай 56 Кожфть эждемста расширенияц и кельмомста сонь сжа-
тияц •..
57
Кожфсь кальдявста ётафнесы лямботь
Кодама кожфсь сяда тёждя — лямбось или кельмось .
59 Васенце воздухоплавательхне 60 Воздушнай шарсь 61 Воздушнай корабльсь 62 Вармась 63 Хозяйстваса вармать работац 65 Мезьста ащи кожфсь 66 Кислородсь — Углекислай газсь 67
Опытсь, кона няфнесы кожфть составонц 69
IV.
ЭЛЕКТРИЧЕСТВАСЬ ПРИРОДАСА.
Мезе стамсь ёндолсь и атямсь 70 Гроиоотводсь 71 Электричествась народнай хозяйстваса —
V.
РАСТЕНИЯТНЕНЬ ЭРЯФСНА.
Кода эряйхть растениятне рана тунда 72 Путькне — Лопавгодомась 73
* 99
40
58
Панжемась 73
Тундань васенце панчфне 74 Кода видьмоста виензакшни растениясь 75 Растениятнень коряньцна 76 Растениятнень пиже лопасна 78 Кодапт улендихть разнай растениятнень стебельсна .
.
79
Растениятнень мархта ведень шиньфтамась Панчфнень, насекомайхнень и вармать колга Вишнянь панжи садса
Панжи розь паксяса
Культурнай растениятнень развитиясна
VI.
ШУМБРА ШИТЬ ВАНФТОМАЦ.
81 — — 83
I — 84
86
Школаса работамась и ваймамась
Кудса работамась и ваймамась
Рабочайхнень производстваса работамасна и вайма-
масна — Микробатне — заразнай урмань возбудительхне .
.
.
.
87 Заразнай урмань канни насекомайхне 90 Кизонда ваймамась 91 Кода советскяй властсь заботендай трудящайхнень и
синь идьснон шумбра шиснон инкса
92
МЕЗЕ ЭРЯВИ КОЧКАМС ШКОЛАСА РАБОТАМАНДИ.
«Почвась и полезнай ископаемайхне» разделть коряс .
94 «Растениятнень эряфсна» разделть коряс 95
1
Ц.
1940 Г.
|
Акт •=/60 , Вклады,л - •;
ПРИЛОЖЕНИЯ.


"—
л
107
•
•
-
Питнец СЕ тр.
I?
4Н О
М-Моиш
»
Пена У "
коп.
В. А. ТЕТЮРЕВ ЕСТЕСТВОЗНАНИЕ
Часть первая
Учебник
для третьего класса начальной школы
На мокша-мордовском языке
I
